# -*- mode: mandoku-view; -*-
#+TITLE: 華陽國志
#+DATE: 2015-09-10 23:33:13.589057
#+PROPERTY: ID KR2i0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB02n0049-010華陽國志-卷第十上.
<pb:KR2i0003_SBCK_010-1a>¶
華陽國志卷苐十上¶
　　　　　先賢士女揔讚¶
含和誕氣人倫資生必有賢彦爲人經紀宣德逹教¶
博化篤俗故太上立德其次立功其次立言品物煥¶
炳&KR0156;倫攸叙也益梁爰在前代則夏勲配天而彭祖¶
體地及至周世韓服將命&KR2037;子忠堅然顕者猶鮮豈¶
國史簡𨶔亦將分以秦楚希預華同自漢興以來迄¶
乎魏晉多士克生髦俊盖丗愷元之疇感于帝思扵¶
是璽書交馳扵斜谷之南束帛戔戔于梁益之鄊或¶
迺龍飛紫閣&KR0098;陟璿璣亦有磐桓利居經綸皓素其¶
躭懐道術服膺六藝　車之招旃旌之命徴名聘德¶
<pb:KR2i0003_SBCK_010-1b>¶
忠臣孝子烈士賢女高劭足以振玄風貞㳤可以方蘋¶
蘩者奕丗載美是以四方述作來丗志士莫不仰髙¶
軌以咨詠憲洪猷而儀則擅名八區爲世師表矣故¶
𦒿&KR0199;之篇較義史漢而今志州部區别未可揔而言¶
之用敢撰約其善爲述讚因自注解甄其洪伐尋事¶
𥼶義畧可以知其前言徃行矣¶
蜀郡士女¶
嚴平恬泊皓然沉冥　嚴遵字君平成都人也雅性¶
　澹泊學業加妙専精大易躭扵老莊常卜筮於市¶
　假&KR0433;龜以教與人子卜教以孝與人弟卜教以悌¶
　與人臣卜教以忠扵是風移俗易上下慈和日閱¶
<pb:KR2i0003_SBCK_010-2a>¶
　得百錢則閉肆下簾授老莊著指歸爲道書之宗¶
　揚雄少師之稱其德杜陵李強爲益州刺史謂雄¶
　曰吾眞得君平矣雄曰君但可見不能屈也強以¶
　爲不然至州脩禮交遵遵見之強服其清高而不¶
　敢屈也歎曰揚子雲眞知人也年九十卒雄稱之¶
　曰不慕夷則由矣不作苟見不治苟得久幽而不¶
　改其操雖隨和何以加諸¶
仲元抑抑邦家儀形　李弘字仲元成都人少讀五¶
　經不爲章句処陋巷淬勵金石之志威儀容止邦¶
　家師之以德行爲郡功曺一月而去子贅以見辱¶
　殺人太守曰賢者之子必不殺人放之贅自以枉¶
<pb:KR2i0003_SBCK_010-2b>¶
　語家人弘遣亡命太守怒讓弘弘對曰贅爲殺人¶
　之賊朙府私𢎞枉法君子不誘而誅也石碏殺厚¶
　春秋譏之孔子稱父子相𨼆直在其中弘實遣贅¶
　太守無以詰也州命從事常以公正諌爭爲志揚¶
　子雲稱之曰李仲元爲人也不屈其志不累其身¶
　不夷不恵可否之間見其貌者肅如也觀其行者¶
　穆如也聞其言者愀如也非正不言非正不行非¶
　正不聽吾先師之𫠦畏¶
子雲玄逹煥乎弘聖　揚雄字子雲成都人也少貧¶
　好道家無擔石之儲十金之費晏如也好學不爲¶
　章句初慕司馬相如綺麗之文多作詞賦車&KR0016;將¶
<pb:KR2i0003_SBCK_010-3a>¶
　軍王音成帝𠦑舅也召爲門下史薦待詔上甘泉¶
　羽獵賦遷侍郎給事黄門雄旣升秘閣以爲詞賦¶
　可尚則賈誼升堂相如入室武帝讀大人賦飄飄¶
　然有凌雲之志不足以諷諌乃輟其業以經莫大¶
　扵易故則而作太玄𫝊莫大扵論語故作法言史¶
　莫善扵蒼頡故作訓纂賦莫弘扵離騷故反屈原¶
　而廣之典莫正扵爾雅故作方言初與劉歆王莾¶
　董賢同官竝至三公雄歷三帝獨不易官年七十¶
　一卒自劉向父子桓譚等深敬服之其𤣥源淵懿¶
　後世大儒張衡崔子玉宋仲子王子雍皆為注解¶
　吳郡陸公紀尤善扵玄稱雄聖人雄子神童烏七¶
<pb:KR2i0003_SBCK_010-3b>¶
　歲預雄玄文年九歳而卒¶
林生清𡨜莫得而名　林閭字公孺臨邛人也善古¶
　學古者天子有輶車之使自漢興以來劉向之徒¶
　但聞其官不詳其職惟閭與嚴君平知之曰此使¶
　考八方之風雅通九州之異同主海内之音韻使¶
　人主居高堂知天下風俗也揚雄聞而師之因此¶
　作方言閭隠遯丗莫聞也¶
泛鄊忠貞社稷是經進賢爲國稽攷典刑&KR0738;莫助之¶
身殞朝傾　何武字君公郫人也初以對䇿甲科為¶
　郎歴&KR0045;兖州刺史司𨽻校尉京兆尹清河楚沛太¶
　守廷尉御史大夫成帝初具三公拜大司空封泛¶
<pb:KR2i0003_SBCK_010-4a>¶
　鄊侯爲人忠厚公正推賢進士在楚致兩龔在沛¶
　厚兩唐臨司&KR0571;致茂陵何竝居公位進辛慶忌皆¶
　丗名賢臨州郡雖無赫赫之名及去民思之才雖¶
　不及丞相薛宣翟方進而正直𬨨之哀帝即位㠯¶
　朱博趙玄爲公卿用事免官諌大夫鮑子都亟言¶
　訟之丞相王嘉亦以爲慨帝復徵武爲御史大夫¶
　徙前將軍時大司馬新都侯王莾避帝外家丁傅¶
　氏遜位亦以列侯見徵哀帝詔博舉太常莾從武¶
　求舉武以莾姧人之雄不許哀帝崩王太皇太后¶
　莾姑也即日引莾入收大司馬董賢印綬詔舉大¶
　司馬丞相孔光等逼王氏皆舉莾武與左將軍公¶
<pb:KR2i0003_SBCK_010-4b>¶
　孫禄謀曰莾五父丗朝權傾人主必危劉氏乃舉¶
　禄禄亦舉武太后不從用莾爲大司馬莾諷有司¶
　劾奏皆免武就國後莾寖盛遂爲宰衡安漢公欲¶
　圗簒漢憚武與其叔紅陽侯王立不從元始三年¶
　因吕寛吳章事檻車徴武武自殺衆咸寃之莾欲¶
　厭衆心謚武曰剌侯子况嗣平帝崩莾因居攝後¶
　僭王位¶
𠦑文播教變風爲雅道洽化遷我寔西魯　張寛字¶
　𠦑文成都人也蜀承秦後質文刻野太守文翁遣¶
　寛詣博士東受七經還以教授扵是蜀學比於齊¶
　魯巴漢亦化之景帝嘉之命天下郡國皆立文學¶
<pb:KR2i0003_SBCK_010-5a>¶
　由翁唱其教蜀爲之始也寛從武帝郊甘泉泰畤¶
　過橋見一女子躶浴川中乳長七尺曰知我者帝¶
　後七車適得寛車對曰天有星主祠祀不齊㓗則¶
　作女令見帝感寤以爲揚州刺史復别虵莾之妖¶
　世稱云七車張作春秋章句十五萬言¶
長卿彬彬文爲丗矩　司馬相如字長卿成都人也¶
　逰京師善属文著子虚賦而不自名武帝見善之¶
　曰吾獨不與此人同丗楊得意對曰臣邑子司馬¶
　相如𫠦作也召見相如相如又作上林賦帝悓以¶
　爲郎又上大人賦以風諌制封禪書爲漢詞宗官¶
　至中郎將丗之作詞賦者自揚雄之徒咸則之¶
<pb:KR2i0003_SBCK_010-5b>¶
王淵𧰟麗蔚若華國　王襃字子淵資中人也以高¶
　才文藻侍宣帝初爲王襄作樂賦中和頌宣帝時¶
　又上甘泉洞簫賦帝善之令宫人誦之爲諌大夫卒¶
子山翰藻遺篇有厚　楊終字子山成都人也年十¶
　三已能作雷賦通屈原七諌章後坐太守徙邊作¶
　孤憤詩朙帝時與班固賈逵竝爲校書郎刪太史¶
　公書爲十餘萬言作生民詩又上符瑞詩十五章¶
　制封禪書著外傳十二卷章句十五萬言皆傳於¶
　丗者¶
少遷猛毅垂勲三邦　陳立字少遷臨邛人也成帝¶
　時牂柯有亂將軍王鳯薦立爲太守克平&KR0852;亂徙¶
<pb:KR2i0003_SBCK_010-6a>¶
　守巴郡秩中二千石治有尤異又徙天水太守為¶
　天下最天子賜黄金四十觔入為左衛護軍¶
世公賦政祥瑞來同　王阜字世公成都人也太守¶
　苐五倫察舉孝㢘為重泉令有鸞鳥集於文學十¶
　餘日遷益州太守神馬出滇池河甘露降白烏見¶
　民懐之如父母¶
猗欤文父叡𤼵㓜童德澹㑹稽道崇辟雍　張覇字¶
　伯饒謚曰文父成都人也年數嵗以知禮義諸生¶
　孫林劉固段著等宗之移家其宇下啓母求就師¶
　學母憐其稚對曰饒能故字伯饒也爲㑹稽太守¶
　撥亂興治立文學學徒以千數風教大行道路但¶
<pb:KR2i0003_SBCK_010-6b>¶
　聞誦聲百姓&KR0084;詠之𦤺逹名士顧奉公孫松畢海¶
　胡毋官萬虞先王演李根皆至大位在郡十年以¶
　有道徵拜議郎遷侍中遂授覇五更尊禮於文學¶
　年老卒葬於河南¶
少府委遲作卿作師　趙典字仲經成都人也太尉¶
　戒孫也與潁川李膺等竝號八俊三爲侍中自樂¶
　禄俸施貧方授國師未拜病卒¶
何楊研神貫奥入微　何英字𠦑俊郫人也　楊由¶
　字哀侯成都人也二子學通經緯英著漢徳春秋¶
　十五卷孫汶字景由亦深學初徵上日食盗賊起¶
　有効為謁者京師旱請雨即澍遷犍為屬國著世¶
<pb:KR2i0003_SBCK_010-7a>¶
　務論三十篇卒楊由爲太守㢘范文學范稱能治¶
　由言當有賊發頃之廣柔羗反冦殺長姚超鄊人¶
　冷豐齎酒&KR0049;之值客未内由爲知其多少又言人¶
　當𦤺果其色赤黄果有送甘橘者大將軍竇憲從¶
　太守索雲氣圗由諌莫與尋憲受誅其眀如此著¶
　書十篇而卒¶
司農朙&KR0098;國憲是維　任昉字文始成都人也初爲¶
　葉令治姧賊七十餘人遷梁相尚書令清身撿下¶
　大將軍梁冀憚之出爲魏郡徙平原歳出租稅百¶
　萬冀誅復入爲尚書令司𨽻校尉遷大司農卒弟¶
　愷徐州刺史亦有治名昉父循字伯度爲長沙太¶
<pb:KR2i0003_SBCK_010-7b>¶
　守得其父時爲五官事在精通也¶
翁君美秀牧後寤機　何覇字翁君司空武兄也爲¶
　郡户曺刺史王尊將之官移諸郡不得遣迎太守¶
　唯覇白宐徃太守遣覇尊大怒覇對曰太守遣覇¶
　非脩敬也以去京師久遲知朝廷起居耳尊遽下¶
　車持節對之因竒覇容止辟爲别駕舉秀才爲属¶
　國中郎將弟(闕/名)潁川太守兄弟五人皆有名¶
伯騫推賢求善如飢　柳宗字伯騫成都人也初結¶
　九友共學號九子及爲州郡右職務在進賢㧞致¶
　求次方張𠦑遼王仲曽殷智孫等終至牧守州里¶
　爲諺曰得黄金一笥不如爲伯騫𫠦議舉茂才為¶
<pb:KR2i0003_SBCK_010-8a>¶
　陽夏太守¶
文侯顒卬極位台衡　文侯趙戒字志伯少府典祖¶
　也父定以遊俠稱戒順桓帝之丗歷司徒太尉登¶
　特進屢居公輔免憂患無妄之丗告歸于蜀薨¶
太尉頡頑志振頽綱　趙謙字彦信戒孫也歴位卿¶
　尹初平元年爲太尉時董卓秉政欲遷天子長安¶
　謙與司空苟爽固諫卓不𦗟以爲車&KR0016;將軍奉大¶
　駕西幸封洛亭侯拜司&KR0571;校尉忤卓指免討白波¶
　賊有功封侯進司徒免拜尚書令大㒒三年薨謚¶
　曰忠侯¶
司徒繼踵僶俛權横　趙温字子柔謙弟以侍中與¶
<pb:KR2i0003_SBCK_010-8b>¶
　同輦西遷封江南亭侯兄亡初平四年拜司空未¶
　期進司徒當丗榮之時車&KR0016;將軍李傕與董承張¶
　濟等爭權數遷移天子温以書切責扵傕天子聞¶
　寒心尋曺公入徙天子都許政出諸侯禮待温居¶
　公位十五年建安十三年薨¶
猶操道柄董李是讓　讓責也董卓李傕凶擅謙温¶
　干之初文侯與李固胡廣議立清河王蒜而冀欲¶
　立蠡吾趙戒脅而從之使李固枉𣦸君子以爲卓¶
　傕之惡甚扵梁冀謙摩卓之牙温弄傕之爪雖逼¶
　權勢以道陳訓賢其祖逺矣¶
侍中授命分節亦章　常洽字茂尼江原人也自荆¶
<pb:KR2i0003_SBCK_010-9a>¶
　州刺史遷京兆尹侍中長水校尉以兵衞大駕西幸¶
　傕等作難常侍衞天子左右爲傕𫠦煞¶
蠻夷猾擾倡亂南疆子恭要𫝊醜穢于攘　楊竦字¶
　子恭成都人也永初中越嶲永昌夷反&KR0714;破郡縣¶
　衆十萬餘刺史張喬以竦勇猛授從事任平南中¶
　竦先以詔書告喻不服乃加誅殺虜三萬餘人𫉬¶
　生口千五百人財物四千萬降夷三十六種舉正¶
　姧濁長吏九十人黄綬六十人南中清平㑹被傷¶
　卒喬舉州弔贈列画東觀¶
伯春孟元厈正時君　張充字伯春　李幾字孟元¶
　江源人也充爲治中從事時刺史恃豪每見從事¶
<pb:KR2i0003_SBCK_010-9b>¶
　布席地坐已自安高牀上充入閤不肯進刺史寤¶
　乃更禮從事刺史辟公孫特大姓犍爲李威橋稚¶
　充曺(闕事節)時有水災倫受刺史指以漢中升平不¶
　足表聞幾固爭之後刺史至與倫不平求郡短劾¶
　倫不言水災幾對以詔書上災異不得由州倫遷¶
　司空辟幾掾　幾(幾古字今作㡬/居希切説文㣲也始出)¶
楊羅爲小遺&KR0738;在民　楊班字仲桓成都人也　羅¶
　衡字仲伯郫縣人也俱師徴士何初山班爲不韋¶
　茂陵令治化浹洽徙西城閬中令號時名宰衡爲¶
　萬年令路不拾遺人家牛馬皆繫道邉曰屬羅公¶
　三府爭辟拜廣漢長二縣皆爲立祠¶
<pb:KR2i0003_SBCK_010-10a>¶
小伯温恭預圗息紛　陳湛字小伯成都人也歴數¶
　縣令民皆懐之州辟治中從事廣漢太守遣子詣¶
　州脩歡交使君欲納湛諌不可失羔羊義使君從¶
　之後有言州郡私交者考之無得乃朙也¶
孟由至孝遐葉晞風　禽堅字孟由成都人也父信¶
　爲縣史越嶲爲夷𫠦得傳賣歷十一種去時堅方¶
　姙六月生母更嫁堅壮乃知父湮沒鬻力傭賃求¶
　碧珠以求父一至漢中三出徼外周旋萬里經六¶
　年四月突瘴毒狼虎乃至夷中得父父相見悲感¶
　夷徼哀之即將父歸迎母𦤺飬州郡嘉其孝召功¶
　曺辟從事列上東觀太守王啇追贈孝㢘令李苾¶
<pb:KR2i0003_SBCK_010-10b>¶
　爲立碑銘迄今祠之¶
仲圼勉師　仲圼成都人也少受學扵嚴季后季后¶
　爲汶江尉呼仲圼仲圼許十月徃㑹反斷道仲圼¶
　期扵徃經渡六千㡬𣦸數年卒得至汶江爲季后¶
　陳䇿俱得免難逺近歎之¶
𠦑本慕仁　任末字𠦑本繁人也與董奉德俱學京¶
　師奉德病&KR0753;推&KR0951;車送其喪師亡身病齎棺赴之¶
　道&KR0753;遺令敕子載䘮至師門叙平生之志也¶
伯禽證將　朱普字伯禽廣都人也爲郡功曺太守¶
　與刺史王冀有隟枉見劾普詣新都獄掠笞連月¶
　肌肉腐臭惡同&KR0753;人證太守無事敕其子曰我&KR0753;¶
<pb:KR2i0003_SBCK_010-11a>¶
　載喪詣闕使天子知我心事得情理普以烈聞¶
文寺代君　李磬字文寺嚴道人也爲長章表主簿¶
　旄牛夷叛入攻縣表倉卒走鋒刅交至磬傾身捍¶
　表謂虜曰乞殺我活我君虜乃殺之表得免太守¶
　嘉之圗象府&KR1161;¶
在三義敦終始可稱人生扵三事若一君父師也言¶
　人靡不有初鮮克有終普磬可謂能終始也¶
炎光中微巨述僭亂　炎火光也漢以火德王自高¶
　祖至平帝十二丗國嗣三絶平帝早崩安漢公王¶
　莾字巨君遂簒天子位稱新室皇帝而茂陵公孫¶
　述字子陽爲莾導江卒正遂僭號于蜀¶
<pb:KR2i0003_SBCK_010-11b>¶
章王刎首　章眀字公孺新繁人也　王皓字子離¶
　江原人也朙爲太中大夫莾簒位歎曰不以一身¶
　事二主遂自殺皓爲美陽令去莾歸蜀公孫僣號¶
　使使聘之皓乃自刎以頭付使者述慚怒誅其妻子¶
侯剛哭漢　剛字直孟新繁人也爲郎見莾篡位佯¶
　狂負木升守闕號哭莾使人問之對曰漢祚無窮¶
　吾寧&KR0753;之不忍事非主也莾追殺之¶
公卿絶脰亦蹈節貫　王嘉字公卿江原人也爲郎¶
　去莾還&KR0335;蜀公孫述先閉其妻子使人徴之嘉聞¶
　王皓&KR0753;歎曰吾後之㢤亦自殺述慙貰其妻子¶
羅生美至思濟艱難述方遂非&KR0714;彼貞幹　羅衍字¶
<pb:KR2i0003_SBCK_010-12a>¶
　伯紀成都人也爲述郎&KR0003;述尚書解文卿鄭文伯¶
　使諌述降漢爲子孫福解鄭從之述怒閉二子扵¶
　薄室六年二子守志不回遂幽𣦸卒衍察孝㢘徵¶
　博士¶
劉主割據資我英俊鴻臚淵通與道推運　何宗字¶
　彦英郫縣人也通經緯天官推步圗䜟知劉備應¶
　漢九丗之運讚立先主爲鴻臚方授公輔㑹䘚¶
君肅矯矯頴𩔖倬群　何祗字君肅宗族人也初犍¶
　爲楊洪爲太守李嚴功曺去郡數年以爲蜀郡嚴¶
　在官祗爲洪門下書佐去郡數年以爲廣漢洪猶¶
　在官是以西土咸服諸葛亮之能&KR0259;㧞秀異也祗¶
<pb:KR2i0003_SBCK_010-12b>¶
　徙犍爲太守卒¶
輔漢朗捷服時之懃　張裔字君嗣成都人也汝南¶
　許文休稱其才鍾元常輩也爲輔漢將軍丞相長¶
　史丞相北征居府統事足食足兵¶
太常清宻&KR0201;逺鈎深　杜瓊字伯瑜成都人也師事任¶
　安粗通經緯術藝爲太常沉黙愼宻稱諸生之淳¶
休休衆彦&KR0651;途同臻金聲玉振蜀之球琳　休休美¶
　也衆彦言此四十三人也易曰&KR0651;塗同歸百行齊¶
　𦤺貴扵流光顕稱揚名垂丗此四十三人者雖立¶
　行不同俱以垂美如金玉之音器爲丗名寳¶
述蜀郡人士¶
<pb:KR2i0003_SBCK_010-13a>¶
敬司穆穆暢始𤣥終　敬司馬氏女五更張伯饒妻¶
　也覇前妻有三男一女敬司産一男撫教五子㤙¶
　&KR0738;若一覇卒葬河南敬司與諸子還蜀疾病遺令¶
　告諸子曰舜葬蒼梧二妃不從汝父在梁吾自在¶
　蜀亦各其志勿違敕也遂葬蜀子光超樂母教爲¶
　聘士也¶
叔紀婉娩十媛仰風　𠦑紀覇女孫也適廣漢王尊¶
　至有賢訓事姑以禮生子啇海内名士廣漢周幹¶
　古朴彭勰漢中祝龜爲作頌曰少則爲家之孝女¶
　長則爲家之賢婦老則爲子之慈親終　温且惠¶
　秉心塞淵宐謚曰化朙恵母¶
<pb:KR2i0003_SBCK_010-13b>¶
公乘氏張兩髦義崇　公乗㑹妻廣都張氏女也夫¶
　早亡無子姑及兄弟欲改嫁之張誓不許而言之¶
　不止乃断髮割耳飬㑹族子事姑終身¶
助陳撫孩節篤分充　助陳臨邛陳氏女犍爲揚鳳¶
　珪妻也鳳珪亡飬遺生子守節兄弟必欲改嫁乃¶
　引刀割咽宗族駭之㡬&KR0753;遂全其義¶
二常焭焭頽搆再隆　元常靡常江原人也元常廣¶
　都令常良女適廣漢便敬賔早亡元常無子飬賓¶
　族子父母欲嫁乃祝刀誓志而&KR0753;靡常仲山女適¶
　成都殷仲孫家&KR0476;疫氣&KR0753;亡惟靡常在十八収葬¶
　諸喪飬遺生子立美成家¶
<pb:KR2i0003_SBCK_010-14a>¶
紀常哀哀精感昭融　紀常常侍常洽女趙侯夫人¶
　也父遇害在長安一兄皆先殁遣父門生瞿登張¶
　順迎䘮時冦賊蜂起晝夜悲哀順登得將䘮無恙¶
　還時人皆以紀常精誠𫠦感¶
貢羅誓志　貢羅郫羅倩女景奇妻也竒早亡無子¶
　父愍其年壮以許同郡何詩貢羅白晝誓父不還¶
　家父使詩乃白州州告縣逼遣之羅乃訴州刺史¶
　髙而許之¶
玹何忘生　玹何郫何氏女成都趙憲妻也憲早亡¶
　無子父母欲改嫁何恚憤自幽乃不食旬日而&KR0753;¶
　郡縣爲立石表¶
<pb:KR2i0003_SBCK_010-14b>¶
昭儀殉身　昭儀新繁張氏女廣漢朱𠦑賢妻也賢¶
　爲郡𥆳郵建安十九年劉主圍劉璋扵成都賢坐¶
　謀外降璋以昭儀配兵將見逼昭儀自殺三軍莫¶
　不哀歎¶
三姚見靈　廣柔長郫姚超二女姚妣饒未許嫁隨¶
　父在官值九種夷反殺超𫉬二女欲使牧羊二女¶
　誓不辱乃以衣連腰自沈水中&KR0753;見夢告兄慰曰¶
　姉妹之䘮以某日至漑下慰寤哀愕如夢日得䘮¶
　郡縣圗象府廷¶
峨峨㳤媛表圗銘旌　㳤善媛婉娩也言此十二女¶
　皆圗像列𫝊¶
<pb:KR2i0003_SBCK_010-15a>¶
述蜀郡列女¶
右蜀郡士女讚苐一　凡五十五人(四十三人士/十二人女)¶
華陽國志卷苐十上¶
<pb:KR2i0003_SBCK_010-15b>¶
#+PROPERTY: JUAN 10
#+PROPERTY: FILE SB02n0049-010華陽國志-卷第十中.
<pb:KR2i0003_SBCK_010-16a>¶
華陽國志卷十中　廣漢士女¶
講學沖&KR0201;洙泗是稀㣧帝紹聖庻熈疇咨　楊宣字¶
　君緯什邡人也少受學扵楚國王子張天文圖緯¶
　扵河内鄭子侯師事楊翁𠦑能暢鳥言長於災異¶
　教授弟子以百數成帝徵拜諌大夫帝無嗣宣上¶
　封事勸宐以定陶恭王子爲太子帝從之出宣爲¶
　交州牧太子即位為哀帝拜河内太守徵太倉令¶
　上宐封周公孔子後帝從之封周公孫相如爲襃¶
　魯侯孔子後孔均爲襃成侯又薦遼東王綱瑯琊¶
　徐吉太原郭越楚國龔勝等宐贊隆時雍平帝時¶
　命持節爲講學大夫與劉歆共校書居攝中卒門¶
<pb:KR2i0003_SBCK_010-16b>¶
　生河南李吉廣漢嚴象趙翹等皆作大儒¶
長伯撫遐聲暢中畿祈虎命邦綽有餘徽　鄭純字¶
　長伯郪人也爲益州西部都尉処地金銀琥珀犀¶
　象翠羽出作此官者皆冨及十丗純獨清廉毫毛¶
　不犯夷漢歌歎表聞三司及京師貴重多薦美之¶
　朙帝嘉之乃改西部爲永昌郡以純爲太守在官¶
　十年卒列画頌東觀¶
三老泱泱實作父師　楊綂字仲通新都人也事華¶
　里先生炎高高戒綂曰漢九丗王出圖書與卿適¶
　應之建武初天下求通内䜟二卷者不得永平中¶
　刺史張志舉統方正司徒魯恭辟掾與恭共定音¶
<pb:KR2i0003_SBCK_010-17a>¶
　律上家法章句及二卷解說遷侍中光禄大夫以¶
　年老道深飬扵辟雍授几杖爲三老卒内䜟二卷¶
　竟未詳¶
平仲涉道殆乎庻㡬　王祐字平仲郪人也少與雒¶
　高士張浮齊名不應州郡之命司𨽻校尉陳紀山¶
　名知人稱祐天下之高年四十二卒弟𫉬志其遺¶
　言撰王子五篇東觀郎李勝文章士也作誄方之¶
　顏子列画學宫𫉬一作灌¶
文父朙洞探賾索微　楊序字仲桓統仲子也道業¶
　侔父三司及公車連徵辭拜侍中上言四方及荆¶
　交州當兵起人民疫蝗洛陽大水宫殿當災三府¶
<pb:KR2i0003_SBCK_010-17b>¶
　當免近戚謀變皆効驗大將軍梁冀秉權自退去¶
　授門徒三千人本初元年及建和中特徴聘不行¶
　年八十三卒天子痛惜詔謚曰文父弟子雒昭約¶
　節宰綿竹寇懽文儀蜀郡何萇㓜正俟祈升伯巴¶
　郡周舒𠦑布及任安董扶等皆徴聘辟舉馳名當¶
　世¶
元章玄泊韜光匿耀　段翳字元章新都人也明經¶
　術妙占未來常告大渡津口曰某日當有諸生二¶
　人荷擔問翳舍処者幸爲吿之後竟如其言又有¶
　人從兾州來學積年自以精䆒翳術辭去翳爲筒¶
　作書封頭與之告曰有急發之至葭&KR0943;爭津吏撾¶
<pb:KR2i0003_SBCK_010-18a>¶
　從者頭諸生發筒筒中有書曰到葭&KR0943;爭津破頭¶
　以膏褁之生乃喟然知不及翳還更精學翳常隱¶
　匿不使人知門人皆號夫子¶
稚子奕奕古之畏&KR0738;　王渙字稚子郪人也初爲河¶
　内温令路不拾遺臥不閉門民&KR0084;之曰王稚子丗¶
　未有平徭役百姓喜遷兖州刺史部中肅清徴拜¶
　侍御史洛陽令聦朙恵斷公平㢘正抑強扶弱化¶
　行不犯發姧擿伏思若有神京華宻静權豪畏敬¶
　元興元年卒百姓痛哭二縣弔祭行人商旅莫不¶
　祭之賈胡左威遭其清理制服三年洛陽弦&KR0084;之¶
　爲立祠天子悼惜每下詔書德令必賜後嗣與卓¶
<pb:KR2i0003_SBCK_010-18b>¶
　茂等爲伍¶
敬伯愷悌𣗳德播恵　王堂字敬伯郪人也初臨巴¶
　郡進賢逹士舉孝子嚴永𨼆士黄錯及張璊陳髦¶
　民爲立祠徙任左扶風政教嚴眀帝舅車&KR0016;將軍¶
　閻顯大將軍竇憲中常侍江京等嘱託輒拒之白¶
　&KR0951;見象不以爲祥徙魯相又徙汝南守舉陳蕃爲¶
　功曺應嗣司𨽻校尉號知人之鑑¶
𠦑宰濟濟以禮進退　馮顥字𠦑宰郪人也少師事¶
　楊仲桓及蜀郡張光超後又事東平虞𠦑雅初爲¶
　謁者威儀濟濟爲成都令遷越嶲太守𫠦在著稱¶
　爲梁冀𫠦不善冀風州追之𨼆居作易章句及刺¶
<pb:KR2i0003_SBCK_010-19a>¶
　奢說修黄老恬然終日¶
大匠竒暢妙監玄察盡言丗䂓秪以隕越　翟酺字¶
　子超雒人也少師事段翳以朙天官爲侍中尚書¶
　常見太史令孫懿&KR1187;欷涕泣曰圖書有賊臣孫登¶
　將以才智爲黄門開路君表相應之是以悽愴後¶
　爲京兆尹光禄大夫將作大匠上言漢四百年當¶
　有弱主閉門聽政數在三百年之間薦故太尉龎¶
　參故司徒李郃眀通三才忠正可以輔丗𫠦言每¶
　指利疾權貴誣酺及尚書令高堂芝交構免&KR0753;著¶
　援神𢍆經説卒家¶
司𨽻聦敏奮名後葉　郭賀字喬卿雒人也初爲太¶
<pb:KR2i0003_SBCK_010-19b>¶
　守黄幸戸曺幸有事與漢中太守李榮俱被徵賀¶
　勸幸星行詣詔獄自歸得免榮稽㽞詔殺之由是¶
　顕名太守蔡茂命爲主簿茂夢坐太極殿上得嘉¶
　禾三穗以問賀對曰朙府位當至三公旬月茂遷¶
　司徒表賀朙律令稍遷侍中尚書僕射司𨽻校尉¶
　荆州刺史朙帝南巡狩善其治徵河南尹卒天子¶
　痛惜賜錢三十萬¶
鐔恭翩翩交友惟賢　鐔顕字子誦郪人也　蔡弓¶
　字子騫雒人也俱攜手共學冬則侍親春行受業¶
　與張覇李郃張皓陳禪爲友共師司徒魯恭顕又¶
　與王稚子同見察孝扵太守陳司空歷豫州刺史¶
<pb:KR2i0003_SBCK_010-20a>¶
　光禄大夫侍中衞尉弓爲廬江太守徵拜郎而覇¶
　郃皓禪皆至公㑡¶
兩李麗采文藻可觀　李尤字伯仁李勝字茂通雒¶
　人也侍中賈逵薦尤有相如&KR0045;雄之才朙帝召作¶
　東觀辟雍德陽諸觀賦銘懷戎頌百二十銘著政¶
　事論七篇帝善之拜諌大夫樂安相後與劉珍共¶
　撰漢記孫𠑽有文才勝爲東觀郎著賦諌論頌數¶
　十篇¶
憲父懸車　王稚字𠦑起堂㓜子也屡拒孝㢘公府¶
　十五辟公車徵及授二千石徵以太常終不詣年¶
　八十一卒門人録其本幸謚曰憲父癸未詔書以¶
<pb:KR2i0003_SBCK_010-20b>¶
　安車聘請會已亡¶
徵君肥遯　馮信字季誠郪人也郡三察孝㢘州舉¶
　茂才公府十辟公車再徵不詣公孫述時託目𤯝¶
　盲傅婢奸其前陽不覺述卒以年不之出¶
董任循志束帛戔戔　董扶字茂安任安字定祖綿¶
　竹人也家居教授弟子自逺而至扶初應賢良方¶
　正詣京師宰府十辟公車三徵再舉有道爲侍中¶
　觀漢將亂求爲屬國還蜀安察孝㢘及茂才公府¶
　辟公車徴皆不詣卒布衣弟子杜微何宗杜瓊皆¶
　名士至卿佐¶
文表汜博提攜士彦　王啇字文表廣漢人也博學¶
<pb:KR2i0003_SBCK_010-21a>¶
　多聞州牧劉璋辟爲治中試守蜀郡太守荆州牧¶
　劉表大儒南陽宋仲子逺慕其名皆與交好許文¶
　休稱啇中夏王景興軰也啇勸璋&KR0259;竒枝雋甚善¶
　厈捄薦𦤺名士安漢趙韙及陳實盛先墊江龔揚¶
　趙敏&KR0058;景閬中王澹江州孟彪皆至州右職郡守¶
　又爲嚴李主祠正諸祀典在官一十年而卒¶
超𩔖㧞萃寔惟世信　劉寵字世信綿竹人也出自¶
　孤微以朙公芊春秋上計闕下見除成都令政教¶
　朙肅時諸縣多難治乃換寵爲郫令又換郪安漢¶
　皆垂績還在成都遷牂柯太守初乘一馬之官布¶
　衣&KR0188;食儉以爲教居郡九年乘之而還吏人爲之¶
<pb:KR2i0003_SBCK_010-21b>¶
　立銘王啇陳實當世貴士皆與爲友¶
節英亢烈仰訢鼎臣　段恭字節英雒人也少周流¶
　七十餘郡求師受學經三十年凡事馮翊駱異孫¶
　泰山彦之章渤海紀𠦑陽遂眀天文二卷東平虞¶
　𠦑雅學絕高當丗遂逰扵蜀恭以朋友禮待之後¶
　爲上計掾爲有司劾太尉龎參兼舉茂才孝㢘參¶
　性忠正亮直爲貴戚𫠦擯以恚發病逺近稱寃恭¶
　不能耐其狂亢䟽表參忠直不當以讒佞傷毁忠¶
　正帝悟即日召西曺掾問疾尋　羊酒慰勞參忠¶
士㳺孝湻感物悟神　姜詩字士㳺雒人也事母至¶
　孝母欲江水及鯉魚膾又不能獨食須隣母共之¶
<pb:KR2i0003_SBCK_010-22a>¶
　詩嘗供備子汲江溺&KR0753;秘言遣學不使母知扵是¶
　有涌泉出於舍側有江水之香朝朝出鯉魚二頭¶
　供二母之膳其泉灌田六頃施及比隣公孫述平¶
　後東精爲賊掠害不敢入詩里時大&KR0189;餓精𦤺米¶
　肉與詩詩埋之永平二年察孝㢘朙帝詔曰大學¶
　入朝孝㢘一切皆平之除江陽符長𫠦居鄉皆爲¶
　之立祠¶
少林隂德陽報是甄　王忳字少林新都人也遊學¶
　京師見客舍有一書生困病忳𨼆視奄忽便絕有¶
　金十斤忳以一斤買棺木九斤還腰下葬埋之後¶
　爲大度亭長大馬一匹來入亭中又有繡被一領¶
<pb:KR2i0003_SBCK_010-22b>¶
　飛墮其前人莫識者郡縣畀忳後乘馬到雒縣馬¶
　牽忳入他舍主人問忳𫠦由得馬忳具說其状并¶
　及繡被主人悵然曰卿何陰德而𦤺此忳說昔埋¶
　書生事主人驚曰是我子也姓金名彦卿乃葬之¶
　不報天彰郷德辟舉茂才除郿令宿漦亭中數有¶
　人爲鬼𫠦殺忳上樓夜半有女子稱寃曰妾涪令¶
　妻也當之官宿此枉爲亭長𫠦殺大小二十口埋¶
　在樓下奪取財物忳曰汝何故恒殺人女子曰妾¶
　不得白日惟依夜愬人眠不肯應恚故殺之初來¶
　時言無衣忳以衣衣之言訖投衣而去旦召逰徼¶
　詰問具服即收同謀十餘人殺之送涪令䘮還郡¶
<pb:KR2i0003_SBCK_010-23a>¶
　里當丗稱之¶
仲魚謙沖　芉朞字仲魚郪人也父爲交州刺史卒¶
　官朞迎喪不敢取官舍一物郡三察孝㢘公府辟¶
　州别駕皆不應太守尹奉棄刑名行禮樂請爲功¶
　曺刺史必欲借朞自佐不得已爲别駕後爲太守¶
　孫寶蔡茂祋諷功曺常欲渡津津吏滯停車待之¶
　三日將宿亭中有縣吏引車避之爲野王令¶
雲卿安貧　朱倉字雲卿什邡人也受學扵蜀郡張¶
　寧飱豆飲水以諷誦同業憐其貧資給米肉終不¶
　受著河洛解家貧以步行爲郡功曺每察孝㢘羞¶
　碌碌詣公府試不就州辟治中從事以諷詠自終¶
<pb:KR2i0003_SBCK_010-23b>¶
伯式玄照　折像字伯式雒人也其先張江爲武威¶
　太守封南陽折侯因氏焉父國爲鬱林太守家資¶
　二億故奴姫八百人盡&KR0262;以施宗族䘏贍親&KR0199;葬¶
　&KR0753;弔䘮事東平虞𠦑雅以道教授門人朋友自逺¶
　而至時人爲諺曰折氏客誰朱雲卿段節英中有¶
　佃子趙仲平但説天文論五經¶
孟宗當仁味道好施清風邁倫　讚仲魚已下也杜¶
　眞字孟宗綿竹人誦書百万言兄事翟酺酺免後¶
　尚書令與司𨽻校尉枉劾之復徵詣獄眞上章救¶
　之受掠笞六百獄中朙酺無事京師壯之以漢道¶
　微散財施宗族不應公州辟命及辭長吏候迎每¶
<pb:KR2i0003_SBCK_010-24a>¶
　交扵門乃斷髪以自絕¶
漢儒請雨精感慶雲　諒輔字漢儒新都人爲郡五¶
　官掾時天大旱請雨不降輔出禱祈乃積薪祝神¶
　曰不雨則欲自焚爲貪叨吏謝罪百姓言終㬥雨¶
韓揆義烈　韓揆字伯彦綿竹人也爲令錡裒主簿¶
　値黄巾賊入界扶裒走入草中裒遣求𨼆翳処未¶
　還裒爲賊𫠦得見害揆殯殮葬埋訖詣從事賈龍¶
　求兵討賊賊破曰本報令君而苟自活非忠乃自殺¶
喬雲勇震　左喬雲綿竹人也少爲左通𫠦飬爲子¶
　通坐任徒徒逃吏欲破通臏通無壯子故爲吏𫠦¶
　侵喬雲時年十三喟然憤怒以銳刀煞吏解通將¶
<pb:KR2i0003_SBCK_010-24b>¶
　走令出追初聞以爲壮士及知小兒爲之流涕¶
楊寛證將烈播友人　寛字叔舒新都人父斌證令¶
　萬丗太守祋諷以忠義壯聞寛爲郡吏鄊人馬閏¶
　章言太守王方寛與兄偕詣獄證之得理後方當¶
　遷南郡閏復章之寛乃發閏臨私事閏伏罪友人¶
　汝錕爲張朙𫠦煞寛怒縛朙送錕家使自謝之也¶
寗𠦑執仇　寗𠦑自茂奉廣漢人與友人張昌共受¶
　業太學昌爲河南大豪吕條𫠦殺𠦑煞條自拘河¶
　南獄順帝義而赦之¶
張復師讎　張鉗字子安廣漢人也師事犍爲謝裒¶
　裒&KR0753;負土成墳三年裒子爲人𫠦煞鉗復其仇自¶
<pb:KR2i0003_SBCK_010-25a>¶
　拘武陽獄會赦免當丗義之¶
賈爲士&KR0753;分侔虞朱　賈祤字元集什邡人也雒孟¶
　伯元爲父復讎聞祤名徃投之雒縣追伯元蹤祤¶
　歎曰士以義遇我豈可倍哉煞雒縣必移什邡負¶
　我君乃自煞李勝言之以方虞卿魯之朱家¶
爰迄劉氏司農含章爽朗翠粲觀國之光　秦宓字¶
　子敕綿竹人也初𨼆遁不應州郡之命丞相亮領¶
　益州牧以𨕖爲别駕中郎將吳使張温將反命亮¶
　率百官饑之温與宓語荅問若響應聲辭義雅美¶
　温大敬服以爲蜀之有宓猶魯仲尼也遷長水校尉¶
　司農宓甚有通理弟子譙周具𫝊其業¶
<pb:KR2i0003_SBCK_010-25b>¶
李王四子竝作琳琅　李朝字永南弟邵字　偉南¶
　郪人也王士字義强從弟甫字國山文表諸弟也¶
　先主領牧朝爲别駕群下上先主爲漢中王其文¶
　朝所造也後丞相亮府辟西曺掾亦有文才兄弟¶
　三人號三龍士歴宕渠犍爲益州太守甫善言議¶
(闕)人流美稱自綿竹令爲州右職¶
優游容與特進太常　鐔承字公文郪人也歴郡守¶
　州右職爲少府太常時費姜秉政孟光來敏皆棲¶
　遲承以和獨立特進之也¶
從事烈至諌君刎首　王累新都人也州牧璋從别¶
　駕張松計遣法正迎先主主簿王權諌不納累爲¶
<pb:KR2i0003_SBCK_010-26a>¶
　從事以諫不入乃自刎州門以眀不可¶
鄭度進䂓忠謀莫受雖云天時抑由人咎　度綿竹¶
　人也先主自葭萌南攻說牧璋曰左將軍懸軍襲¶
　我野糓是資急驅巴西梓潼民内涪水以南一切¶
　燒除野糓固壘待之彼請戰不許久無𫠦資不過¶
　百日必當囘先主聞而惡之璋不納言雖天亦由¶
　璋之愚¶
永年負才自喪丗主　彭羕字永年廣漢人有俊才¶
　劉璋時坐事爲徒及先主入自託龎統爲州右職¶
　失主左遷江陽太守羕望諸葛亮以爲心大志廣¶
　難可保勸先主因事誅之¶
<pb:KR2i0003_SBCK_010-26b>¶
漢南哽哽天奪其守　李邈字漢南邵兄也牧璋時¶
　爲牛鞞長先主領牧爲從事正旦命行酒得進見¶
　讓先主曰振威以討賊元功未効先冦而滅邈以¶
　將軍之取鄙州甚爲不宐也先主曰知其不宐何¶
　以不助之邈曰匪不敢也力不足耳有司將殺之¶
　諸葛亮爲請得兔爲犍爲太守丞相參軍安漢將¶
　軍建興六年亮西征馬謖在前亮將殺之邈諌以¶
　秦赦孟朙用覇西戎楚誅子玉二丗不競失亮意¶
　還蜀十三年亮卒後主素服發哀三日邈上䟽曰¶
　吕禄霍禹未必懷反叛之心孝宣不好爲殺臣之¶
　君直以臣懼其偪主畏其威故姧&KR0943;生亮身杖强¶
<pb:KR2i0003_SBCK_010-27a>¶
　兵狼顧虎臣五大不在邉臣常危之今亮殞歿盖¶
　宗族得全西戎靜息大小爲慶後主怒下獄誅之¶
詵詵彦造或哲或友昭德音芳垂名厥後㧾讚此四¶
　十六人也¶
述廣漢人士¶
任母治内子成名賢　任安母姚氏也雍穆閨門早¶
　寡立義資安遂事大儒安教授每爲賑䘏其弟子¶
　以慰勉其志扵是安之門生益盈門¶
龎行飬姑婦師之先　龐行姜詩妻也事姑晝夜紡¶
　績以給供飬子汲江溺水&KR0753;秘言遣詣學常作冬¶
　夏衣投水中託言&KR0009;與子詩呼妻使爲姑舂應命¶
<pb:KR2i0003_SBCK_010-27b>¶
　遲見遣不敢逺去遊於外供給因隣母𦤺姑敕還¶
依依義&KR0199;抗䟽邦&KR1161;誠感丗主徙女&KR0186;刑　義&KR0199;狄¶
　道長姜穆女綿竹司馬雅妻也旣許婚父坐事徙¶
　朔方雅就婚&KR0753;雇人送其䘮尋父母&KR0753;朔方義&KR0199;¶
　獨與弟孤居十年士大夫求終不肯乃上疏自訟¶
　求還鄉里天子愍悼下朔方使送遂下詔書定律¶
　令女已許嫁不得從父母徙¶
紀配斷指以章厥身　紀配廣漢殷氏女廖伯妻也¶
　年十六適伯伯早亡已自有美色慮人求己作詩¶
　三章自誓心而求者猶衆父母將許乃斷指眀情¶
　飬子猛終義太守薛鴻圖象府&KR1161;¶
<pb:KR2i0003_SBCK_010-28a>¶
彭王進娥&KR0714;體令誠　彭非廣漢王輔妻也王和新¶
　都人便敬妻也李進娥郪人馮季宰妻也輔早亡¶
　𠦑父欲改嫁非乃詣太守五方截髪自誓敬亦早¶
　亡和飬姑守義蜀郡何玉因媒介求之兄曉喻以¶
　公族可憑和恚割一耳季宰亦早亡父母欲改嫁¶
　進娥亦剪髪自誓各飬子終義¶
正流自沉水絜氷清　正流廣漢李元女楊文妻也¶
　適文有一男一女而文殁以織&KR0130;爲業父欲改嫁¶
　乃自沉水中宗族捄之得免太守五方爲之圖象¶
相烏袁福義不存生　相烏德陽人袁稚妻也十五¶
　適稚二十稚亡無子父母欲改嫁之便自殺袁福¶
<pb:KR2i0003_SBCK_010-28b>¶
　亦德陽人王上妻也有二子上以喪親𬨨哀&KR0753;福¶
　哀感終身父母欲改嫁乃自殺¶
洪氏丗胄由婦謙柔　汝敦妻某敦兄弟共居有父¶
　母時財㛐心欲得妻勸送二兄敦盡讓田宅奴婢¶
　與兄自出居後敦耕得金一器妻復勸送二兄夫¶
　妻共往㛐性恡嗇謂欲借貸甚不悦及見金踊躍¶
　兄感悟即出妻讓財還弟弟不受相讓積年後竝¶
　察孝㢘丗爲冠族¶
思𡡾烈媛美稱惟休揔讚十一人也¶
述廣漢烈女¶
右廣漢郡士女讚苐三　凡五十六人(四十六人士/十一人女)¶
<pb:KR2i0003_SBCK_010-29a>¶
犍爲士女¶
王延河平纂禹之功　王延丗字長𠦑資中人也建¶
　始五年河決東郡氾濫兖豫四郡三十一縣沒官¶
　民屋舎四萬𫠦御史大夫尹忠以不憂職致河決¶
　自煞漢史案圖緯當有能循禹之功在犍柯之資¶
　陽求之正得延世徵拜河隄謁者治河以竹落長¶
　四丈大九圍夾小船載小石治之三十六日隄防¶
　成帝嘉之改年曰河平封延丗關内侯拜光禄大¶
　夫乃賜黄金百斤¶
文伯習禮繼武孫通　董鈞字文伯資中人也少受¶
　業扵鴻臚王臨永平初議天地宗廟郊祀儀禮鈞¶
<pb:KR2i0003_SBCK_010-29b>¶
　與太常定其制又定諸侯王䘮禮歷城門校尉五¶
　官中郞將以儒學貴稱繼𠦑孫通¶
張公執憲克智克聦極位青紫寔作司空　張皓字¶
　𠦑眀武陽人也以文聦朙辟大將軍掾遷尚書㒒¶
　射彭城相進𨼆士閭丘遷等徴拜廷尉延光三年¶
　安帝將廢太子爲濟隂王皓與太常桓焉太僕來¶
　歷爭之安帝不許及安帝崩濟隂得立爲順帝以¶
　皓爲司空久之免後徵爲廷尉清河趙騰等坐&KR0618;¶
　訕當誅𫠦引八十餘人皓以聖賢眀義爭之咸稱¶
　平當¶
子鸞司京桴鼓不鳴　趙旂字子鸞資中人也初臨¶
<pb:KR2i0003_SBCK_010-30a>¶
　甘陵弘農郡甚善治民徴尚書遷司𨽻校尉時梁¶
　冀子弟放恣旂以法䋲之不敢爲非京師肅清桴¶
　鼓不鳴¶
孟文翹翹平顯有成　楊渙字孟文武陽人也以清¶
　秀博雅歴臺郎相稍遷尚書中郎司𨽻校尉甚有¶
　嘉聲美稱¶
伯邳正直耀祖揚聲　楊凖字伯邳漢安縣人也初¶
　爲郡守太尉李固薦凖累世忠直拜尚書太傅陳¶
　蕃表爲河東入爲尚書令奏書治南陽太守曺麻¶
　潁川太守曺騰濟南太守孫訓等子弟依託形勢¶
　&KR0075;縱徵廷尉治罪訓梁冀婦家子也扵是憚之又¶
<pb:KR2i0003_SBCK_010-30b>¶
　薦朱禹盛精滕延爲尚書陸稠爲郡守皆名士也¶
　桓帝即位拜河南尹遷司𨽻校尉冀𠦑父梁忠爲¶
　執金吾不朝正初劾奏之朝士服其公亮徙將作¶
　大匠¶
翁君將命迺播其名　楊莾字翁君武陽人爲功曹¶
　刺史王尊當之州移書諸郡不得遣迎惟犍爲遣¶
　莾何覇巴郡遣嚴尊尊大怒莾前對曰使君不使¶
　奉迎謙也太守承迎敬也謙敬上下之節不可廢¶
　也尊乃欣請辟别駕舉茂才官至揚州刺史¶
奉君遯丗　費貽字奉君南安人也公孫述時漆身¶
　爲厲佯狂避世述破爲合浦守蜀中&KR0084;之曰節義¶
<pb:KR2i0003_SBCK_010-31a>¶
　至仁費奉君不仕亂世不避惡君修身於蜀紀名¶
　亦足後丗爲大族¶
任公開朙　任永字君業僰道人也長歷數王莾時¶
　託青盲公孫述時累徴不詣子溺井中&KR0753;見而不¶
　言妻&KR0075;扵前面而不恠述平乃曰丗適平目即清¶
　妻自煞光武徴之以年老不詣卒¶
𠦑和順終　杜撫字𠦑和資中人也少師事薛漢治¶
　五經教授門生千人太守王卿召爲功曹司徒辟¶
　不及聞公免必徃承問東平憲王爲驃騎將軍辟¶
　西曹&KR0122;後罷爲王師在驃&KR0016;府者數年乃去數應¶
　三公　徴撫侍送故公作詩通議&KR0003;弟子南陽馮¶
<pb:KR2i0003_SBCK_010-31b>¶
　良亦以道學徴聘¶
君橋宻精　趙松字君橋武陽人爲童子數咨問費¶
　貽及知其避丗宻與周旋終不露之也述平舉茂¶
　才爲上黨太守¶
英英四子利扵居貞　讚費貽以下¶
皇漢㢮綱官人失紀文紀蹇諤表朙臧否　張綱字¶
　文紀司空皓子也在漢朝公平㢘正權宦側目憚¶
　之漢安元年以光禄大夫持節與侍中杜喬循行¶
　州郡考察風俗出宫垣埋車先奏太尉桓焉司徒¶
　劉壽尸禄素飱不堪其職出城又奏司𨽻校尉趙¶
　峻河南尹梁不疑汝南太守梁乾等𧷢穢濁亂檻¶
<pb:KR2i0003_SBCK_010-32a>¶
　車送廷尉治罪天子以乾梁冀𠦑父貶秩免峻等¶
　又奏魯相冦儀儀自殺威風大行郡縣莫不肅懼¶
　還冀恨之出爲廣陵太守承叛亂後懷集撫恤甚¶
　有治化在官十年卒子續爲尚書續弟方爲豫州¶
　牧子孫數丗至大官¶
白虜狂僣亂離斯圯孝仲縶馬社稷是&KR0753;　朱遵字¶
　孝仲武陽人也公孫僣號遵爲犍爲郡功曺領軍¶
　拒戰扵六水門衆少不敵乃埋車輪絆馬必&KR0753;爲¶
　述𫠦煞光武嘉之追贈復漢將軍郡縣爲立祠¶
建侯弔梁効志知己　趙敦字建侯武陽人也初爲¶
　新都令德禮宣流三司及大將軍梁冀累辟終不¶
<pb:KR2i0003_SBCK_010-32b>¶
　詣冀辟書不絶後冀自煞使者監守不使人弔問¶
　敦獨徃弔祭訖自拘有司天子赦之¶
𠦑通敦孝石生江汜　隗相字𠦑通僰道人也飬母¶
　至孝母食欲江中正江水相冬夏汲之一朝有横¶
　石生正流中哀帝丗察孝㢘平帝丗爲郎¶
吳生致飬亦感靈祉　呉順字𠦑和僰道人也事母¶
　至孝赤烏巢其門甘露降其戸察孝㢘永昌太守¶
劉后初載實多良才季休忠亮經事能治　楊洪字¶
　季休武陽人也先主領牧爲部屬從事及征漢中¶
　丞相亮表爲蜀郡太守先主疾病永安召亮東行¶
　漢嘉太守黄元反後主從其計克元封關内侯後¶
<pb:KR2i0003_SBCK_010-33a>¶
　爲中郎將越&KR0016;尉清公亮甚信任之¶
德山躭學道以光時　伍梁字德山南安人也儒學¶
　雅尚州𨕖迎牧諸葛亮爲功曺遷五官中郎將¶
烈武作合度曠塗夷惜㢤公舉帥直淩遲　費詩字¶
　公舉南安人也先主領牧爲前部司馬群臣勸先¶
　主稱尊號詩上䟽曰殿下以曺操父子逼主簒盗¶
　故乃覊旅萬里紏合士衆將以討賊今大敵未剋¶
　而先自立恐人心疑惑昔高祖𫉬子嬰猶尚推讓¶
　况未出門便欲自立耶以是左遷部永昌從事建¶
　興三年從丞相亮南征魏將李鴻來降説魏新城¶
　太守孟逹欲背魏向蜀亮方北面欲招逹爲外援¶
<pb:KR2i0003_SBCK_010-33b>¶
　欲與書詩進曰孟逹小子昔事振威不忠後事先¶
　帝背叛反覆之人何足與書也亮默然詩終劉氏¶
　之丗官位不盡其才君子以昭烈之弘曠武侯之¶
　朙達詩吐直言猶尚淩遲况庸主昏丗帥意直言¶
　而望肆効者㢤¶
文然簡略不從詭隨　楊義字文然武陽人也輔漢¶
　將軍張裔薦爲丞相亮主簿大司馬&KR0253;琬辟東曺¶
　&KR0122;歷二郡太守爲射聲校尉性簡略未曾以甘言¶
　加人酒後言笑多慢詞失大將軍姜維意爲維𫠦¶
　廢延熈十八年作季漢輔臣讚在蜀書¶
車&KR0016;怏怏與國安危　張翼字伯恭文紀孫也以文¶
<pb:KR2i0003_SBCK_010-34a>¶
　武才幹歷征西鎭南大將軍封亭侯延熈十八年¶
　與大將軍姜維西征大破魏雍州刺史王經於狄¶
　道經衆&KR0753;洮水者數萬人維欲進翼諌不可必進¶
　無功時維屢出隴西翼常&KR1161;爭以爲國小不宐黷¶
　武必爲蛇𦘕足不聽不得已每怏怏從行景耀元¶
　年遷左車&KR0016;將軍領兾州刺史蜀平後&KR0753;¶
猗猗衆偉芳烈名垂方德繹勲犍之瓊瑰¶
述犍爲人士¶
進楊穆穆先姑是憲　進武陽楊氏女大匠廣漢王¶
　堂長子博也博後母文有母儀之德進楊則其教¶
　爲行閨門雍穆牂柯太守李禕家亦假係每不和¶
<pb:KR2i0003_SBCK_010-34b>¶
　歎恨徒冨貴學問不及愽家也¶
陽&KR0078;請父厥族䝉援克諧内&KR0738;訓及秀彦　&KR0078;武陽¶
　人也生自寒微父　坐事閉獄楊渙始爲尚書郎¶
　告歸郡縣敬重之&KR0078;爲處女乃邀道扣渙馬訟父¶
　罪言辭慷慨悌泣渙懇吿郡縣爲出其父因竒其¶
　才爲子文方聘之結婚大族二弟得仕官遂丗爲¶
　官門後文方爲漢中太守以趙宣爲賢將察孝㢘¶
　凾封未定病卒&KR0078;秘不發先遣孝㢘上道乃𤼵喪¶
　宣得進用&KR0078;之力也後文方兄子伯邳爲司𨽻校¶
　尉時&KR0078;長子潁伯兾州刺史仲子頰二千石伯邳¶
　以禀𠦑母教迎在官舍每教邳政治伯邳欲舉茂¶
<pb:KR2i0003_SBCK_010-35a>¶
　才選有二人伯邳欲用老者嫌以其耄欲舉五方¶
　而其年㓜以咨𠦑母勸舉方後趙宣爲犍爲五方¶
　爲廣漢&KR0078;尚在故吏之敬四時承問不絕¶
周度割體貞節是全　周度&KR0526;道人也相登妻十九¶
　登亡中牟令吳厚因人求之斷髪以誓志後人猶¶
　欲求之乃割其鼻飬子早亡其妻左亦年十九遂¶
　俱守義感歎婦姑之貞專其節操也¶
敬&KR0078;沉淵誠烈邈然　曺敬&KR0078;南安人也周紀之妻¶
　十七出適十九紀亡遺生子元餘服闋父母以許¶
　孫賓詒母病迎還知之自投水人赴之氣已絕一¶
　日一夜乃蘇息送依紀弟居訓導元餘號爲學士¶
<pb:KR2i0003_SBCK_010-35b>¶
　年九十䘚¶
貞玦玉操彌久彌刋　貞玦字瓊玉牛鞞程氏女張¶
　惟妻也十九適惟未期惟亡無子飬兄子悅供飬¶
　舅姑夙夜不怠資中玉冲欲娶玦玦𠦑父肱答以¶
　女志不可奪冲爲太守李嚴𥆳郵嚴託縣遣孝義¶
　掾奉羔雁宣太守命聘之玦乃自投水捄援不&KR0753;¶
　後太守蘇高爲立表太守蜀郡(闕)遣仁恕掾論¶
　曰貞玦太守章陵劉威又爲作頌故稱述也¶
韓姜自財后旌其寃&KR0680;韓姜僰人尹仲讓妻也二十¶
　讓亡服除資中董臺因從事王爲表弟求姜不許¶
　臺門生左習王蘇以爲姜可奪教姜家言母病迎¶
<pb:KR2i0003_SBCK_010-36a>¶
　還韓氏因逼成婚姜聞故自殺太守巴郡龔楊哀¶
　之殺習蘇以報姜&KR0753;¶
謝&KR0078;引决同穴齊定　&KR0078;南安人武陽儀成妻也成¶
　&KR0753;以已年壯無子將葬乃預作殯殮具毒藥須夫¶
　棺入墓拊棺吞藥而&KR0753;遂同葬縣以表郡郡言州¶
　州上尚書天子咨嗟下書每大赦賜家帛四匹蜀¶
　穀二石¶
媛姜匹婦勉夫濟子授命囹圄義踰國士　趙媛姜¶
　資中盛道妻也建安五年道坐過夫婦閉獄子翔¶
　方五歲姜謂道曰官有常刑君不得已矣妾在後¶
　何益君門戸君可同翔亡命妾代君&KR0753;可得繼君¶
<pb:KR2i0003_SBCK_010-36b>¶
　宗廟道依違數日姜苦言勸之遂解脫給衣糧使¶
　去代爲應對度走逺乃吿吏殺之後遇赦父子得¶
　還道雖仕宦當丗痛感終不更&KR0145;翔亦不仕耳¶
黄帛求喪沉身中流靈精相感攜夫共浮　黄帛僰¶
　道人張貞妻也貞受易扵韓子方去家三十里船¶
　覆&KR0753;貞弟求䘮經月不得帛乃自徃沒處躬訪不¶
　得遂自投水中大小驚睨積十四日持夫手浮出¶
　時人爲語曰符有先絡僰道帛求其夫天下無有¶
　其偶縣長韓子冉嘉之召帛子幸之爲縣股肱¶
烈哉諸媛節稱義遵叙之讚此九女也¶
述犍爲烈女¶
<pb:KR2i0003_SBCK_010-37a>¶
右犍爲士女讚苐四¶
　　　凡三十人(二十一人士/九人女)¶
華陽國志卷十中¶
<pb:KR2i0003_SBCK_010-37b>¶
#+PROPERTY: JUAN 10
#+PROPERTY: FILE SB02n0049-010華陽國志-卷第十下.
<pb:KR2i0003_SBCK_010-38a>¶
華陽國志卷十下　漢中士女¶
鄭眞岳峙確乎其清　鄭子眞襃中人也玄靜守道¶
　履至德之行乃其人也教曰忠孝&KR0738;敬天下之至¶
　行也神中五徴帝王之要道也成帝元舅大將軍¶
　王鳳僃禮聘之不應家谷口號谷口子眞亡■漢¶
　中與立祠(神中五徴未詳其義)¶
衡梁&KR0378;盤玄湛淵亭　衞衡字伯梁南鄭人也少師¶
　事隠士同郡樊季齊以髙行聞郡九察孝㢘公府¶
　州十辟公車三徴不應董扶任安從洛還過見之¶
　曰京師天下之市朝也足下猶之人耳幸其在逺¶
　以虚名屢動徴書若至中國則價盡矣衡笑曰時¶
<pb:KR2i0003_SBCK_010-38b>¶
　有儉易道有汚隆若樊季齊楊仲桓雖應徴聘何¶
　益扵時乎苟無𫠦則尼軻栖栖是以君平子眞不¶
　屈其忠豈予之徒也㢤吾何虗假之有安扶服之¶
　敬其言也¶
鄧公方到忠枉原情　鄧公成固人也景帝時御史¶
　大夫晁錯患諸侯强大建議減削㑹吴楚七國謀¶
　反假言誅錯故吳相𡊮盎譛帝殺之拜盎太常使¶
　赦七國七國遂叛鄧公爲謁者入言軍事問曰七¶
　國聞晁錯&KR0753;罷兵不對曰呉王即山鑄錢煮海爲¶
　鹽謀反積數十年錯患之故欲削弱爲萬世策諸¶
　侯憂之計畫始行身&KR0753;東市諸侯莫憚内杜忠臣¶
<pb:KR2i0003_SBCK_010-39a>¶
　之口外爲諸侯報怨臣竊爲陛下不&KR0145;也帝歎息¶
　曰吾亦恨之武帝初爲九卿¶
博望致逺西南來&KR1161;　張騫成固人也爲人强大有¶
　謀能渉逺爲武帝開西域五十三國窮河源至絶¶
　逺之國拜校尉從討匈奴有功遷衞尉博望侯扵¶
　是廣漢縁邉之地通西南之塞豐絶逺之貨令帝¶
　無求不得無思不服至今方外開通騫之功也¶
子游師生讒巧𫠦傾　張猛字子㳺騫孫也師事光¶
　禄勲周堪以光禄大夫給事中侍元帝帝當廟祭¶
　濟渭欲御樓船御史大夫薛廣德當車免冠乞頸¶
　血汚車輪陛下不得廟𥙊矣帝以不悦猛進曰主¶
<pb:KR2i0003_SBCK_010-39b>¶
　聖則臣直今乗船危就橋安聖主不乘危故大夫¶
　言之帝曰曉人不當如是也後與周堪俱以忠正¶
　爲幸臣弘恭石顕𫠦譛毁乍出乍徴堪平和猛卒¶
　自殺¶
王孫飬性矯葬厲生　楊王孫成固人也治黄老家¶
　累千金厚自奉飬臨終告其子曰我&KR0753;躶葬以復¶
　吾眞但爲布囊盛屍入地七尺既下從足脱之以¶
　身親圡其子不忍見王孫友人祁侯諌之王孫曰¶
　厚葬無益&KR0753;者也夫殫財送&KR0753;今日入朙日彂此¶
　眞無異㬥骸中原褁以幣帛隔以棺槨𠲒以珠玉¶
　後腐朽乃得歸土不可故吾欲早就眞宅祁侯無¶
<pb:KR2i0003_SBCK_010-40a>¶
　以易卒躶葬如其言¶
司徒監使術暢思精屢登上司七政是經　李郃字¶
　孟節南鄭人也少眀經術爲郡候吏和帝遣使者¶
　二人微行至蜀𪧐郃候舎郃爲出酒夜飲露坐郃¶
　問曰君來時寧知二使何日發來耶二人恠問之¶
　郃指星言曰有使星入益部後一人爲漢中太守¶
　命爲功曹察孝遂馳名爲尚書徙左丞稍遷至尚¶
　書僕射尚書令拜司空又進司徒清公亮直當丗¶
　稱名順帝丗薨¶
炎精不頽朱朙不&KR0045;太尉謇諤任國㧞&KR0189;濯日晹谷¶
將外扶桑惡直醜正漢道遂䘮　李固字子堅郃¶
<pb:KR2i0003_SBCK_010-40b>¶
　子也陽嘉三年以對䇿忠亢拜議郎大將軍梁啇¶
　后父也表爲從事中郎授荆州刺史值州部有亂¶
　至州先友賢者南陽鄭𠦑躬宋孝節零陵支宣雅¶
　表薦長沙桂陽太守趙歴䘚已奏免江夏南郡太¶
　守孔疇髙賜為昆(爲昆/疑誤)等州土自然安静徙泰山¶
　太守克寧盗賊入爲將作大匠多𦤺海内名士南¶
　陽樊英江夏黄瓊廣漢楊厚㑹稽賀純光禄周舉¶
　侍中杜喬陳留楊倫河南尹存東平王惲陳國何¶
　&KR0916;清河房植等皆蒙徴聘轉大司農順帝崩太后¶
　臨朝拜太尉與后弟大將軍梁冀太傅趙峻竝録¶
　尚書冲帝崩時徐楊有盗賊太后欲不發䘮須召¶
<pb:KR2i0003_SBCK_010-41a>¶
　諸王至固爭不可言&KR0038;家多難宐立長君太后欲¶
　專權乃立樂安王爲質帝質帝崩太后復與梁冀¶
　謀𫠦立固與司徒南郡胡廣司&KR0432;蜀郡趙戒書與¶
　冀引周勃霍光立文宣以安漢之䇿閻鄧廢立之¶
　&KR0852;言國統三絶期運厄㑹興崩之漸在斯一舉宐¶
　求賢王親近不可寝嘿也冀得書召公卿列侯議¶
　𫠦立三公及鴻臚杜喬僉舉清河王蒜冀然之奏¶
　御太后中常侍曺騰私恨蒜&KR0003;冀朙日更議廣戒¶
　從冀固與喬必爭蒜宐立中興才也且年長識義¶
　必有厚將軍冀不聴䇿免固喬歳餘取下獄以無¶
　事出之京師市邑皆稱千萬嵗冀惡其爲人𫠦善¶
<pb:KR2i0003_SBCK_010-41b>¶
　更奏繫之固與書二公曰吾欲扶持漢室使之比¶
　隆文宣何圖梁將軍迷謬諸子曲從以吉物爲㓙¶
　成事爲敗漢家衰微從是始矣將軍亦有不利吾¶
　雖&KR0753;上不慚扵天下不愧扵人求義得義&KR0753;復何¶
　恨遂自殺二公得書歎息流涕士民咸哀哭之桓¶
　帝無道冀尋受誅漢家遂微政在閹宦無不思固也¶
元脩敦重威恵寔亮　張則字元脩南鄭人也爲牂¶
　柯太守威著南圡永昌越嶲夷謀欲反畏則換臨¶
　其郡相諌而止號曰卧虎以戍狄勲遷護𦍑校尉¶
　徴拜扶風又換臨桂陽皆平盗賊巴郡板楯反拜¶
　隆集校尉鎮漢中徙梁州刺史又爲魏郡太守𫠦¶
<pb:KR2i0003_SBCK_010-42a>¶
　在稱治靈帝崩後大將軍𡊮紹表爲長史不就丞¶
　相曺公拜度遼將軍¶
子雅温恭見察文方　趙宣字子雅南鄭人也出自¶
　寒微以温良博雅太守犍爲楊文方深器異之遂¶
　察孝㢘官至犍爲太守¶
二珪琬琰三辰懸望　趙瑤字元珪琰字稚圭凡七¶
　兄弟宣子也皆以令德著聞瑶少有公望瑶始爲¶
　緱氏袁趙二公與書曰趙瑶在緱氏猛虎歸迹百¶
　里均耳𠦑平何難遷扶風太守徙蜀郡相司空張¶
　温謂之曰昔苐五伯魚徙蜀郡爲司空掃吾苐以¶
　待足下矣瑶曰諾尋換廣漢䘚琰始爲青州刺史¶
<pb:KR2i0003_SBCK_010-42b>¶
　部下清肅徙梁相徴拜尚書不就䘚¶
仲卿報友行義以理　陳綱字仲卿成固人也少與¶
　同郡張宗受學南陽以母䘮歸宗爲安衆劉元𫠦¶
　煞綱免䘮徃復之值元醉臥還須醒乃煞之自拘¶
　有司㑹赦免三府竝辟舉茂才拜弘農太守初至¶
　有兄弟自相責引退是後無訟者在官九年䘚天¶
　子痛惜賜家錢四十萬¶
伯度玄鏡榮辱屑已　李法字伯度南鄭人也桓帝¶
　時爲侍中光禄大夫數亢表宦官泰盛&KR0923;房泰重¶
　史官記事無實録之才虗相襃述必爲後笑帝怒¶
　免爲庶人恬然以咎失爲己責久之徴拜汝南太¶
<pb:KR2i0003_SBCK_010-43a>¶
　守遷司𨽻校尉湛然無自得之容¶
德公在林懸象垂咎旣冲雲清荀張儀准　李爕字¶
　徳公太尉固子也父&KR0753;時二兄亦&KR0753;爕爲姉𫠦遣¶
　隨父門生王成亡命徐州傭酒家酒家知非常人¶
　以女妻之延熹二年梁冀誅後月經陽道暈五車¶
　史官上書昔有大星升漢而西捲舌揚芒迫月熒¶
　惑犯帝座則有大臣枉誅星在西方太尉固應之¶
　今暈如之宐有赦命録其遺嗣以除此異扵是下¶
　赦爕得返舊四府竝辟公車徴議郎與趙元珪潁¶
　川賈偉節荀慈眀張伯慎爲友伯慎爲潁川太守¶
　與慈眀交相言論偉節與焉京師以爲&KR0391;否伯愼¶
<pb:KR2i0003_SBCK_010-43b>¶
　問趙元珪曰德公𫠦言何元珪曰無言也伯愼追¶
　歎曰當如德公兒軰徒靡沸耳慈眀亦寤而心變¶
　拜東平相國王爲黄巾𫠦没得出天子復封之爕¶
　以爲不可果敗遷京兆尹時人爲之語曰李德公¶
　甫不欲立帝子不欲立王¶
伯臺處諌師言亢盡末命防&KR0943;妙覩玄揆　陳雅字¶
　伯臺成固人也靈帝時爲諌大夫閹官用事上䟽¶
　曰昔孝和帝與中常侍鄭衆謀誅大將軍竇憲由¶
　是宦官秉權安帝㓜冲和熹太后兄鄧騭輔政太¶
　后適崩中常侍江京等殺騭安帝登遐黄門孫程¶
　又殺車&KR0016;將軍閻顯孝桓帝又與中常侍單超等¶
<pb:KR2i0003_SBCK_010-44a>¶
　共誅大將軍梁冀陛下即祚太傅陳蕃大將軍竇¶
　武尚書令尹勲等欲誅宦官絶其姧擅盡忠王室¶
　建万丗䇿機事不宻爲中常侍朱瑀等𫠦殺此即¶
　陛下𫠦見今宦官強盛威傾人主天下鉗口莫敢¶
　言者海内怨望妖孽竝作四方兵起萬姓辛苦陛¶
　下尚可以安柰後嗣何帝不省納出爲巴郡太守¶
　年七十五卒臨終戒其子曰期運推之天下將大¶
　亂雄夫立爭無以貨財爲意吾亡依山薄葬亡嵗¶
　餘靈帝崩大將軍何進復爲黄門𫠦殺海内果亂¶
　終成三國也¶
孟度邵允　閻憲字孟度成固人也名知人爲綿竹¶
<pb:KR2i0003_SBCK_010-44b>¶
　令以禮讓爲化民莫敢犯男子杜成夜行得遺物¶
　一囊中有錦二十匹求其主還之曰縣有朙君何¶
　敢負其化童謡&KR0084;曰閻尹賦政既朙且昶去苛去¶
　辟動以禮讓遷蜀郡吏民泣涕送之以千數¶
季子英瑋　李歷字季子太尉固從弟也少修文學¶
　性行清白與鄭康成陳元方齊名弱冠拜新城令¶
　朝請都𥆳¶
計君經𥮅　程苞字元道南鄭人也光和二年上計¶
　史時巴郡板楯反軍旅數起征伐頻天子患之訪¶
　問益州計考以方畧苞對言板楯忠勇立功先漢¶
　爲帝義民羗入漢中&KR0186;蒙其力東征南戰丗有功¶
<pb:KR2i0003_SBCK_010-45a>¶
　勞由不料䘏以𦤺叛亂非有僣盗能相群殺兵臨¶
　之未必卒得不如但𨕖朙能太守恩信懐服自然¶
　安定矣天子從之䘚如其言後在道卒¶
元靈斐斐　祝龜字元靈南鄭人也年十五逺學汝¶
　潁及太學通博蕩逹能属文太守張府君竒之曰¶
　吾見海内士多矣無如祝龜者也州牧劉焉辟之¶
　不得已行授葭&KR0943;長撰漢中𦒿舊傳以著述終¶
禮高殉名　段崇字礼髙南鄭人太守河間鄭廑命¶
　爲主簿永初四年凉州𦍑反溢入漢中從廑屯襃¶
　中虜東攻廑欲戰崇諌不可&KR0133;固壘待之廑不聴¶
　出戰敗績崇與門下吏王宗原展及子勃兄子伯¶
<pb:KR2i0003_SBCK_010-45b>¶
　先摧鋒&KR0753;戰衆寡不敵崇等皆&KR0753;羗遂得廑殺之¶
伯義&KR0753;節　程信字伯義南鄭人也時爲功曺居守¶
　馳來赴難殯殮廑喪送還鄊里訖乃結故吏冠盖¶
　子弟二十五人言共報羗各募敢&KR0753;士以待時太¶
　守鄧成命信爲五官元初二年虜復來信等將其¶
　同志率先奮計大破之信被八創&KR0753;天子咨嗟元¶
　初五年下詔書賜信崇家穀數千斛¶
四行齊𦤺在玆六子　讃閻憲已下也又有王崇原¶
　展及嚴孳李容姜濟陳已曹㢘勾矩劉旌九人皆¶
　以令義爲鄭廑𫠦命王宗原展與廑同&KR0753;孳容等¶
　七人與信共并命詔書旣賜崇信又賜九子家穀¶
<pb:KR2i0003_SBCK_010-46a>¶
　各五百斛給&KR0753;事復¶
元侯趙陳葢亦烈士　燕邠字元侯趙嵩字伯高南¶
　鄭人也陳調字元化仲卿孫也邠爲刺史郤儉從¶
　事使在葭&KR0943;與從事董馥張胤同行儉爲黄巾賊¶
　王饒趙播等𫠦殺邠聞故哀慟說馥㣧赴難二子¶
　不可邠難曰使君已&KR0753;用生何爲獨&KR0753;之牧劉焉¶
　嘉之爲圖象學官誅馥等嵩事太守蘇固固爲米¶
　賊張脩𫠦疾殺嵩杖劒直入脩營殺十餘人㡬獲¶
　脩&KR0753;陳調少尚逰俠聞固&KR0753;聚賓客百餘人攻脩¶
　大破之進攻脩營乃與戰傷&KR0753;¶
渙渙龍宗振振麟趾文炳彬蔚漢之表軌㧾讚三十¶
<pb:KR2i0003_SBCK_010-46b>¶
　五人也¶
述漢中人士　其陳術字申伯作𦒿舊𫝊者也失其¶
　行事歷新城魏興上庸三郡太守及錫光等不列也¶
穆姜温仁化繼爲親　穆姜安衆令程祗妻司𨽻校¶
　尉李法姉也祗前妻有四子興敦覲豫穆姜生二¶
　子淮基祗亡興等憎惡姜姜視之愈厚其資給六¶
　子以長㓜爲差衣服飲食凡百如之久興等感寤¶
　自知失子道詣南鄭獄受不&KR0738;親罪太守嘉之復¶
　除門户常以二月八月社𦤺肉三十斤酒米各二斛¶
　六㪷六子相化皆作令士五人州郡察舉基字稚業¶
　特雋逸爲南郡太守¶
<pb:KR2i0003_SBCK_010-47a>¶
泰瑛嚴眀丗範厥訓　泰瑛南鄭楊拒妻大鴻臚劉¶
　巨公女也有四男二女拒亡教訓六子動有法矩¶
　長子元珍出行醉母十日不見之曰我在汝尚如¶
　此我亡何以帥群弟子元珍扣頭謝過次子仲珍¶
　白母請客既至無賢者母怒責之仲珍乃革行交¶
　友賢人兄弟爲名士泰瑛之教流扵三丗四子才¶
　官隆於先人故時人爲語曰三苖止四珍復起¶
杜氏之教父母是遵　杜泰&KR0078;南鄭人趙宣女也生¶
　七男七女若元珪稚圭有望五人皆令德其教男¶
　也曰中人情性可上下也在其檢耳若放而不檢¶
　則入惡也昔西門豹佩韋以自寛宓子賤　絃以¶
<pb:KR2i0003_SBCK_010-47b>¶
　自急故能改身之恒爲天下名士戒諸女及婦曰¶
　吾之&KR1494;身在乎正順及其生也恩存扵撫&KR0738;其長¶
　之也威儀以先後之體㒵以左右之恭敬以監臨¶
　之懃恪以勸之孝順以内之忠信以發之是以皆¶
　成而無不善汝曺庶幾勿忘吾法也後七子皆辟¶
　察舉牧州守郡而漢中太守南鄭令多與七子同¶
　嵗季考上訂無不脩也泰&KR0078;執子孫禮¶
禮珪肅穆言存典韻　禮珪成固陳省妻也楊元珍¶
　之女生二男長娶張度遼女恵英少娶荀氏皆貴¶
　家豪富從婢七八資財自冨禮珪敕二婦曰吾先¶
　姑母師也常言聖賢必勞民者使之思善不勞則¶
<pb:KR2i0003_SBCK_010-48a>¶
　逸逸則不才吾家不爲貧也𫠦以麤食急務者使¶
　知苦難備獨居時二婦再拜奉教從孫奉上微&KR1510;¶
　珪抑絶之感悟革行遭亂流行宗表欲見之必自¶
　嚴&KR0346;從子孫侍婢乃引見之曰此先姑法也四時¶
　祭禮自親飬牲醸酒曰夫祭禮之尊也年八十九¶
　卒恵英亦有㳤訓母師之行者也¶
文&KR0078;叡敏宗祀𫉬歆　文&KR0078;南鄭趙伯英妻太尉李¶
　固女也父爲梁冀𫠦免兄憲公季公罷官歸文&KR0078;¶
　歎曰李氏滅矣乃與二兄議匿弟爕父門生王成¶
　亡命徐州涕泣送之謂成曰託君以六尺之孤若¶
　李氏得嗣君之名義參扵程杵矣久之遇赦爕得¶
<pb:KR2i0003_SBCK_010-48b>¶
　還行䘮服闋敕之曰先公爲漢忠臣雖&KR0753;之日猶¶
　生之年梁冀以族弟幸濟豈非天乎愼勿有一言¶
　加梁氏加梁氏則連主上是又掇&KR0852;也奉行之徙¶
　成在徐州各異処傭賃而私相徃來成病亡爕四¶
　時祭之¶
陳氏二謙或智或仁　陳順謙成固人也順謙適鄧¶
　令曺寜十九寡居長育遺孤八十餘卒兄子陳䂓¶
　著書歎述之恵謙適張亮則在扶風官下吏白欲¶
　重禁嚴防以肅非元脩訪扵恵謙恵謙曰恢弘徳¶
　教飬㢘免恥五刑三千葢亦多矣又何加也兄子¶
　伯思學仙道恵謙戒之曰君子疾没丗名不稱不¶
<pb:KR2i0003_SBCK_010-49a>¶
　患年不長也且夫神仙愚惑如繫風捕影非可得¶
　也伯思乃止陳伯臺稱云女尚書之後耳¶
禮脩順姑恩&KR0738;温潤　禮脩趙嵩妻張氏女也姑酷¶
　惡無道遇之不以禮脩終無愠色及寜父母父母¶
　問之但引咎不道姑卒感寤更慈&KR0738;之鄊人相訓¶
　曰作婦不當如趙伯髙婦乎使𢙣姑知變可謂¶
　婦師矣後姑病女來省疾姑却之曰我以固當絶¶
　于賢婦手中後&KR0476;米賊嵩&KR0753;乃碧塗面亂首懷刀¶
　託言病賊不敢逼也飬遺生女依父𠦑立義終身¶
　者也¶
樹南悼夫輕&KR0753;重信　謝樹南南鄭人趙子賤妻也¶
<pb:KR2i0003_SBCK_010-49b>¶
　子賤初為郡功曹李固之誅詔書下郡殺固二子¶
　憲公季公太守知其枉遇之甚寛二子託服藥&KR0753;¶
　具棺器欲因出逃子賤畏法敕更驗實就殺之及¶
　固小子爕得還子賤慮爕報仇賃人刺之爕覺告¶
　郡殺子賤初𣗳南諌子賤子賤不從及臨&KR0753;許共¶
　并命兄弟㛐侍婢視守之經百餘日乃怠白兄㛐¶
　念一&KR0753;萬不得生不敢復圖&KR0753;也上下以爲信然¶
　無㡬時扵幕下自殺¶
祁祁令&KR0078;如玉如金允矣㳤媛齊德姜任捴讃此九¶
　人也¶
述漢中列女¶
<pb:KR2i0003_SBCK_010-50a>¶
右漢中士女讃苐五¶
　　　凡四十四人(三十五人士/九人女)¶
<pb:KR2i0003_SBCK_010-50b>¶
# SB1_0288-101.png
<pb:KR2i0003_SBCK_010-50b>¶
梓潼人士¶
鎭逺敦壯立勲南瀕　文瀕字竒梓潼人也孝平帝¶
　末以城門校尉爲犍爲屬國遷益州太守開造稻¶
　田民咸賴之公孫述時拒郡不服述拘其妻子許¶
　以公侯招之不應乃遣使由交趾貢獻河北&KR0274;平¶
　丗祖嘉之徴拜鎭逺將軍封成義侯南中咸爲立¶
　祠子忳有令德爲北海太守¶
巨逰玉碎髙風金振　李業字巨逰梓潼人也少執¶
　志清白太守劉咸慕其名召爲功曹不詣咸怒欲¶
　殺之業徑入獄咸釋之公孫述累聘不應述怒遣¶
　鴻臚尹融持毒藥酒逼之業笑曰名不可毁身可¶
<pb:KR2i0003_SBCK_010-51a>¶
　殺不可辱也遂飲藥&KR0753;述耻殺善士賜錢百萬子¶
　翬逃匿不受建武中察孝㢘爲遂久令¶
文堅亟㢤南面懷民　景毅字文堅梓潼人也太守¶
　丁羽察舉孝㢘司徒舉治劇爲沇陽侯相髙陸令¶
　立文學以禮讓化民遷太守上封吏守闕請之三¶
　年三絶以子顧師事少府李膺膺誅自免久之拜¶
　　都令遷益州太守上封吏民涕泣送之至沮者¶
　七百人白水縣者三百人值益州亂後米㪷千錢¶
　毅至恩化暢洽比去米㪷八錢鳩鳥巢其聽事孕¶
　育而去三府表薦徴拜議郎自免歸州牧劉焉表¶
　拜都尉爲人㢘止疾&KR0075;祠敕子孫惟修善為禱仁¶
<pb:KR2i0003_SBCK_010-51b>¶
　義爲福年八十一而卒¶
盛國好學研賾聖眞　楊充字盛國梓潼人也少好¶
　學求師遂業受古學扶風馬季長吕𠦑公南陽朱¶
　朙𠦑潁川白仲職精究七經其朋友則潁川荀慈¶
　朙李元禮京兆羅𠦑景漢陽孫子夏山陽王𠦑茂¶
　皆海内名士還以教授州里常言圖緯空&KR0003;去事¶
　希略疑非聖不以爲教察孝㢘爲郎卒¶
漢伯肄業諸生之純　景鸞字漢伯梓潼人也少與¶
　廣漢郝伯宗蜀郡任𠦑本潁川李仲勃海孟元𠦑¶
　逰學七州遂眀經術還乃&KR0103;禮略河洛交集風角¶
　雜書月令章句凡五十萬言太守(闕)貺命爲功曺¶
<pb:KR2i0003_SBCK_010-52a>¶
　察孝舉有道博士徴不詣然上陳時政言經得失¶
　又戒子孫人紀之禮及遺令期&KR0753;葬不設衣衿務¶
　在節儉甚有法度卒終布衣¶
伯僖効志　張夀字伯僖涪人也少給縣丞楊放爲¶
　佐放爲梁賊𫠦得夀求之積六年始知其生存乃¶
　賣家鹽井得三十萬市馬五匹徃贖放道爲𦍑𫠦¶
　刼掠盡凡徃三年計道逺不可得數乃單身詣虜¶
　涕泣自&KR0003;虜哀其屢求遣放還鄊郡召爲中候詔¶
　書除巫尉以身佩印盡讓𫠦有財物與三弟復爲¶
　郡掾章平賦伇嵗出三百五十萬還功曹吏徙五¶
　官掾卒¶
<pb:KR2i0003_SBCK_010-52b>¶
李餘&KR0714;身　李餘涪人父早丗兄夷殺人亡命母愼¶
　當&KR0753;餘年十三問人曰兄弟相代&KR0014;免母不人曰¶
　趣得一人耳餘乃詣吏乞代母&KR0753;吏以餘年小不¶
　許餘因自&KR0753;吏以白令令哀傷言郡郡上尚書天¶
　子與以財葬圖畫府&KR1161;(童人李餘涪人可考於先漢士女目篇)¶
冦王二子行勇以仁　冦祺字宰朝梓潼人也與邑¶
　子侯&KR1347;俱學凉州&KR1347;後爲勃海王象𫠦殺祺杖劒¶
　至象家值象病象謝曰君子不俺人無僃安有爲¶
　友報讎煞病人也祺乃還久之復徃煞象由是察¶
　孝㢘爲㶚陵令濟隂相王晏字𠦑博涪人也與廣¶
　漢張昌寗𠦑受業大學昌爲河南吕條𫠦煞晏𠦑¶
<pb:KR2i0003_SBCK_010-53a>¶
　煞條事在𠦑解¶
李助多方以玆立稱　助字翁君涪人也通名方校¶
　醫術作經方頌&KR0003;名齊郭玉自此以上(以下闕文義不/可曉不錄)¶
章武之興亦迪才倫徳賢好古澹心藝文　李仁字¶
　德賢涪人也益部多貴今文而不崇章句仁知其¶
　不博乃游學荆州從司馬德操宋仲子受古學以¶
　修文自終也¶
國輔皓然形動神沉　杜㣲字&KR0038;輔涪人也任安弟¶
　子先主定蜀常稱聾闔門不出建興二年丞相亮¶
　領州牧𨕖爲主簿輿而𦤺之亮引見與書誘&KR0134;欲¶
　使以德輔時微固辭疾篤亮表拜諫大夫從其𫠦志¶
<pb:KR2i0003_SBCK_010-53b>¶
思潜逰學休志素林　尹黙字思潜涪人也少與李¶
　仁俱受學司馬徽宋忠等博通五經專精左氏春¶
　秋自劉歆條例鄭衆賈逵父子陳元方服䖍注&KR0003;¶
　略皆誦述希復案本以左傳授後主後主立拜諌¶
　議大夫丞相軍祭酒子宗亦爲博士耳¶
欽仲朗博訓詁典墳　李譔字欽仲仁子也少受父¶
　業又講問尹黙自五經四部百家諸子𠆸藝筭計¶
　卜數醫術弓弩機械之巧皆𦤺思焉爲太子中庶¶
　子右中郎將著古文周易尚書毛詩三禮左氏注¶
　解太玄指依則賈馬異扵鄭玄與王肅初不相見¶
　而意歸多同¶
<pb:KR2i0003_SBCK_010-54a>¶
孫德果銳作劉幹臣　李福字孫德涪人也先主初¶
　爲成都令建興九年遷巴西太守後爲江州都𥆳¶
　揚武將軍入爲尚書僕射封平陽亭侯延熈初以¶
　前監軍司馬福同郡梓潼文恭仲賢亦以才幹爲¶
　牧亮治中從事丞相參軍¶
衎衎偉彦玉潤蘭芬邵名表器江漢之俊揔讃十五¶
　人也¶
述梓潼人士¶
季姜雍穆化播二婦王氏世興寔由賢母　季姜梓¶
　潼文氏女將作大匠廣漢王敬伯夫人也少讀詩¶
　禮敬伯前夫人有子博女紀流二人季姜生康稚¶
<pb:KR2i0003_SBCK_010-54b>¶
　芝女始示凡前後八子撫育恩&KR0738;親繼若一堂祖¶
　母性嚴子孫雖見官二千石猶杖之婦跪受罰扵¶
　堂歷五郡祖母隨之宦後以年老不願逺鄊里姜¶
　亦常侍飬左右紀流出適分已侍婢給之博好書¶
　冩姜手爲作衮扵是内門相化動行推讓博妻犍¶
　爲楊進及博子遵婦蜀郡張𠦑紀服姑之教皆有¶
　賢訓号之三母堂亡姜敕康稚芝婦事楊進如舅¶
　姑中外則之皆成令德季姜年八十一卒四男棄¶
　官行服四女亦從官舎交赴内外冠冕百有餘人¶
　當時榮之王氏遂丗興¶
杜慈專専父不諒只　涪杜季女者巴郡虞顯妻也¶
<pb:KR2i0003_SBCK_010-55a>¶
　十八適顯顯亡無子季欲改嫁與同縣楊上慈曰¶
　受命虞氏虞氏早亡妾之不幸當生事賢姑&KR0753;就¶
　飬成室存亡等但欲在終供飬亡不有恨願不易¶
　圖季知不可告而奪也乃宻謀與彊逼迫之慈縊¶
　而&KR0753;¶
敬楊雪讎壯踰烈士　敬楊涪郭孟妻楊文之女也¶
　始生失母八嵗父為(闕)盛𫠦殺無宗親依外祖鄭¶
　行年十七適孟孟與盛有&KR0199;盛數徃來孟家敬楊¶
　涕泣謂孟曰盛凶惡薄命爲女無男昆惡讎未報¶
　未嘗一日忘也雖婦人拘制然父子恩深恐卒狂¶
　惑益君&KR0852;患君宐疎之孟以告盛盛不納安漢元¶
<pb:KR2i0003_SBCK_010-55b>¶
　年盛至孟家敬楊以大杖打殺盛將自煞孟止之¶
　與俱逃涪令𩀱勝出追聞其故而止安尉二門㑹¶
　赦得中平四年涪令向遵爲立圖表之¶
惟兹三媛仁暢義理邦有斯嬪以馳遐紀㧾讃三人¶
述梓潼烈女¶
右梓潼郡士女讃苐六¶
　　凡士女十八人(十五人士/三人女)¶
譔曰二州人士自漢及魏二百四十八人而已(一百九十/七人士五)¶
(十一/人女)後賢二十人合二百六十八人以示來世之君子¶
焉如其遺脱及後丗可書者&KR0133;貽後雋又春秋穀梁¶
傳首叙曰成帝時議立三傳博士巴郡骨君安獨駮¶
<pb:KR2i0003_SBCK_010-56a>¶
左傳不祖聖人後漢時魏郡太守王牧薦尹方爲三¶
公天子詔尚書郎蜀郡張俊策之然不詳其行事¶
譔曰二州人士自漢及魏可謂衆矣何者丗宗多士¶
則相如麟遊伯司鳳翔洛下雲翳𠦑文龍驤在孝宣¶
則王襃蔚炳中和作詠屬文甘泉葩爲丗鏡在元成¶
則君公謇謇心思國病慮經劉危直忤王聴其髙者¶
則嚴君味道易俗移風仲元端委居爲人宗若夫秉¶
心塞淵與物盈冲則揚子雲也名重泰山華夏仰崇¶
則鄭子眞也不屈其身志髙青雲則譙玄也不恥惡¶
君混道推運則楊宣也降及建武明章以來出者則¶
能内貫朝揆外播五教贊和𪔂味經綸治要上答泰¶
<pb:KR2i0003_SBCK_010-56b>¶
階下允民照處者則利居槃桓晧然玄蹈天爵玩之¶
人爵則笑懸車門肆夷恵齊紹若斯之倫海内服其¶
英名洙泗方其渙耀矣故曰漢徴八士蜀出其四又¶
曰漢具四義蜀選其二可謂不衆乎然巴郡&KR0487;君安¶
以儒學典雅稱扵孝成蜀郡張俊策問尹方不出五¶
經常議犍爲吕孟有託孤之節若兹之𩔖郡邑徃徃¶
垂象刋銘見有苖裔璩晩生長亂故老以沒莫𫠦咨¶
質不詳其事但依漢書國志陳君𫠦載凢士女二百¶
四十八人而已後賢二十人合二百六十八人以示¶
來世之好事者如能詳其遺脱及有可書願附于左¶
　其傳志父祖子孫及有名失事失官位者不列寜¶
<pb:KR2i0003_SBCK_010-57a>¶
　州人士亦不列别爲目録至晉元康末凡三百九¶
　十二人也¶
華陽國志卷苐十之下¶

# -*- mode: mandoku-view -*-
#+TITLE: 華陽國志
#+DATE: 2015-09-23 10:05:04
#+PROPERTY: JUAN 8

¶
<md:KR2i0003_SBCK_008-1a>¶
<pb:KR2i0003_WYG_008-1a>
欽定四庫全書
　華陽國志卷八¶
　　　　　　　　　　　　　晉　常璩　撰

　　大同志¶
古者國無大小必有記事之史表成著敗以明懲勸¶稽
之前式州部宜然自劉氏祚替而金德當陽天下文¶明
不及曩世逮以多故族祖武平府君漢嘉杜府君¶並作
蜀後志書其大同及其喪亂然逮在李氏未相¶條貫又
<pb:KR2i0003_WYG_008-1b>
其始末頗有不詳苐璩往在蜀櫛沐艱難備¶諳諸故事
更叙次顯挺年號上以彰明德下以治違¶亂庶幾萬分
有益國史之廣識焉
魏咸熈元年蜀¶破之明年也以東郡袁邵為益州刺史
隴西太守安¶平牽𢎞為蜀郡金城太守天水楊欣為犍
為太守<md:KR2i0003_SBCK_008-1b>¶　後主既東遷内移蜀之大臣宗預廖化及諸
葛顯等¶並三萬家於東及關中復二十年田租董厥樊
建並¶為相國參軍　冬分州置梁州遣厥建兼散騎常
<pb:KR2i0003_WYG_008-2a>
侍¶使蜀慰勞　晉泰始元年春刺史袁邵以治成將被¶
徵故蜀侍郎蜀郡常忌詣相國府陳邵撫䘏有方逺¶國
初附當以漸導化不宜改易州將失遐外心相國¶聽留
辟忌為舍人　冬十月晉武帝踐祚　二年春¶武帝𢎞
納梁益引援方彦用故黄金督蜀郡栁隠為¶西河太守
巴郡文立為濟隂太守常忌河内縣令　四年¶故中軍
士王富有罪逃匿密結亡命刑徒得數百人¶自稱諸葛
都護起臨卭轉侵江原江原方畧吏李髙<md:KR2i0003_SBCK_008-2a>¶閭術縛富送
<pb:KR2i0003_WYG_008-2b>
州刺史童策斬之初諸葛瞻與鄧艾戰¶於綿竹也時身
死失喪或言生走深逃瞻親兵言富貌似¶瞻故富假之
也　五年散騎常侍文立表復假故蜀¶大臣名勲後五
百家不預厮劇皆依故官號為降¶　六年分益州南中
建寧雲南永昌興古四郡為寧州¶　七年汶山守兵吕
臣等殺其督將以叛族滅之初蜀¶以汶山西五郡北逼
隂平武都故於險要置守自汶¶江龍鶴冉駹白馬匡用
五圍皆置修屯牙門晉初以¶御夷徼因仍其守　八年
<pb:KR2i0003_WYG_008-3a>
三蜀地生毛如白毫三夕¶長七八寸生數里　十年汶
山白馬胡恣縱掠諸種¶夏刺史皇甫晏表出討之别駕
從事王紹等固諫不<md:KR2i0003_SBCK_008-2b>¶從典學從事蜀郡何旅諫曰昔周
宣王六月北伐者¶獫狁孔熾憂及諸夏故也今胡夷相
殘戎虜之常未¶為大患而盛夏出軍水潦將降必有疾
疫宜須秋冬¶圖之未晩晏不聽遂西行軍城比入麂入
營中軍占¶以為不祥晏不悟胡康水子燒香言軍出必
敗晏以¶為沮衆斬之　夏五月軍至都安屯觀坂上旅
<pb:KR2i0003_WYG_008-3b>
復諫曰¶今所安營地名觀坂自上觀下反上之象徵不
吉昔¶漢祖悟栢人以免難岑彭惡彭亡而不去遂陷於
禍¶宜移營他所晏不納其言夜所將中州兵蔡雄宣班¶
張儀等以汶山道險心畏胡之强晏愎諫干時衆庶¶所
怨遂引牙門張宏督張衡等反殺晏衆夜亂不知<md:KR2i0003_SBCK_008-3a>¶所為
惟兵曹從事犍為楊倉彎弓力戰射百餘發且¶詈雄衆
擊之矢盡見煞從事廣漢王紹亦赴之死初晏¶未出蜀中
傳相告曰井中有人學士靳普言客入東¶井東井益州
<pb:KR2i0003_WYG_008-4a>
之分野憂刺史戒客人耳又有猛風是逆¶風其日觀卦
用事若軍西行䕶觀坂門人向天井益¶可慮也故旅懃
諫云卒如其言𢎞等遂誣表晏欲率¶已共反故殺之求
以免罪其衆抄掠百姓廣漢主簿¶李毅白太守𢎞農王
濬宜急救益州禍亂保晏無惡¶必為𢎞等所枉害濬從
之而晏主簿蜀郡何攀以母¶喪在家聞亂釋縗絰詣洛
訴晏忠孝而𢎞等惡逆事¶得分明詔書因以濬為益州
刺史加輕車將軍濬斬<md:KR2i0003_SBCK_008-3b>¶𢎞等益州平　咸寧三年春刺
<pb:KR2i0003_WYG_008-4b>
史濬誅犍為民陳瑞¶瑞初以鬼道惑民一道始用酒一
㪷魚一頭不奉他神貴¶鮮潔其死喪産乳者不百日不
得至道治其為師者曰祭酒¶父母妻子之喪不得撫殯
入弔及問乳病者轉奢靡¶作朱衣素帶朱幘進賢冠瑞
自稱天師徒衆以千百數¶濬聞以為不孝誅瑞及祭酒
袁旌等焚其傳舍益¶州民有奉瑞道者見官二千石長
吏巴郡太守犍為¶唐定等皆免官或除名　蜀中山川
神祠皆種松栢濬¶以為非禮皆廢壞燒除取其松栢為
<pb:KR2i0003_WYG_008-5a>
舟船惟不毁禹¶王祠及漢武帝祠又禁民作巫祀於是
俗無淫祀之俗¶教化大行有木連理嘉禾黄龍甘露之
祥　三<md:KR2i0003_SBCK_008-4a>¶月被詔罷屯田兵大作舟船為伐吳計别駕何
攀以為佃兵但五六百人無所辦宜召諸休兵借諸郡
武吏并萬餘人造作歲終可成濬從之攀又建議裁船
入山動數百里艱難蜀民冡墓多種松栢宜什四市取
入山者少濬令攀典舟船器仗　冬十月遣攀使詣¶洛
表可征伐狀因使至襄陽與征南將軍羊祜荆州¶刺史
<pb:KR2i0003_WYG_008-5b>
宋庭論進取計　四年春漢中都吏襲祚等謀¶殺太守
姜宗以叛宗覺堅守祚等燒南鄭市及平民¶屋族誅刺
史濬當遷大司農至漢夀重遣參軍¶李毅詣洛與何攀
竝表求伐吳　五年詔書拜濬龍¶驤將軍假節監梁益
二州軍事除何攀郎中參軍事¶以典軍從事張任趙明
李髙徐兆為牙門姚顯郄堅¶為督　冬當大舉秋攀使
在洛安東將軍王渾表孫¶皓欲北侵請兵朝議征却須
六年攀因表可因今¶取之策皓必不自送帝乃許焉
<pb:KR2i0003_WYG_008-6a>
冬十有二月濬因<md:KR2i0003_SBCK_008-4b>¶自成都帥水陸軍及梁州三水胡七
萬人伐吳臨發¶斬牙門將李延所愛待將也以爭騎斬
衆莫不肅至¶江州詔書進濬平東將軍都督二州巴東
監軍唐彬¶及平南軍皆受指授别遣參軍李毅將軍由
涪陵入¶取武陵㑹巴陵　太康元年春三月吳平攀毅
以下¶功封各有差以淮南胡羆為益州刺史濬遷輔國
將¶軍　初濬將征問靳普今行何如普對曰客星伏¶南
斗中而太白歲星在西方占曰東方之國破必如¶志矣
<pb:KR2i0003_WYG_008-6b>
普學術不貪榮貴卒於布衣　三年更以益梁¶州為輕
車刺史乘傳奏事以蜀多羌夷置西夷府以¶平吳軍司
張牧為校尉持節統兵州别立治西夷治<md:KR2i0003_SBCK_008-5a>¶蜀各置長史
司馬　五年罷寧州諸郡還益州置南¶夷校尉持節如
西夷皆舉秀才亷良　八年武帝子¶成都王頴受封以
蜀郡廣漢犍為汶山十萬户為王¶國易蜀郡太守號為
成都内史　元康六年復以梁¶益州為重州遷益州刺
史栗&KR2079;為梁州加材官將軍¶揚烈將軍趙廞為益州刺
<pb:KR2i0003_WYG_008-7a>
史加折衝將軍　闗中氐¶及馬蘭羌反冦天水畧陽扶
風始平武都隂平發梁¶州及東羌鎮西討之不克益州
遣牙門馬𤣥尹方捄¶援之以鹿車運成都米給軍糧
八年廞至州雖崇簡¶約而性實奢泰畧陽天水六郡民李
特及弟庠閻式¶趙肅何巨李逺等及氐傁青叟數萬家
以郡土連年<md:KR2i0003_SBCK_008-5b>¶軍荒就穀入漢川詔書不聽入蜀益州勑
闗禁之而¶户曹李苾開闗放入蜀布散梁州及三蜀界
汶山興¶樂縣黄石北地盧水胡成豚堅安角成明石等
<pb:KR2i0003_WYG_008-7b>
與廣¶柔平康文降劉紫利羌有讎遂與蜯□羌郅逢等
數¶千騎刼縣令求助討紫利太守楊邠撻殺豚堅而降¶
其餘𩔖餘𩔖遂叛殺長史　冬西夷校尉西平麴炳¶表
出軍遣牙門將孫眺為督䕶萬人征之戰于常安¶大為
胡所破　九年炳以敗軍徵還晉夏用江夏¶太守陳
總為代胡退散　永康元年詔徴刺史廞¶為大長秋
遷成都内史中山耿滕為益州刺史折衝¶將軍因廞所
服佩初廞以晉政衰而趙星黄占曰星<md:KR2i0003_SBCK_008-6a>¶黄者王隂懷異
<pb:KR2i0003_WYG_008-8a>
計蜀土四塞可以自安乃傾倉賑施¶流民以收衆心以
李特弟庠衞六郡人勇壯厚䘏遇¶之流民恃此專為刼
盜蜀民患之滕數密表流民剛戅¶而蜀人懦弱客主不
能相制宜移還其本土不者與¶東三郡隘地觀其情態
漸不可長將移秦雍之禍於¶梁益矣又言倉庫虛竭無
以應鋒鏑之急必益聖朝¶西顧之慮由是廞惡滕州被
詔書已遣文武士千餘¶人迎滕滕以廞未出州故在郡
廞募庠黨羅安王利¶等刼滕大敗於廣漢宣化亭殺傳
<pb:KR2i0003_WYG_008-8b>
詔者滕議欲入州¶城功曹陳恂諫曰今州郡竝治兵怨
遘日深入城必¶有大禍不如安住少城檄諸縣合村保
以備秦氐陳<md:KR2i0003_SBCK_008-6b>¶西夷行至且觀其變不爾可退住犍為西
渡江原以¶防非常滕不從　冬十有二月滕入城登西
門廞遣¶親近代茂取滕茂告之而去　廞又遣兵討滕
滕軍¶敗績自投少城上吏左雄負滕子竒依民宋寧藏
廞¶購千金寧不出尋廞敗得免郡吏皆竄走惟陳恂面
縛¶詣廞請滕死喪廞義而不殺也恂與户曹掾常敞共
<pb:KR2i0003_WYG_008-9a>
備棺塚葬之　廞又遣軍逆陳總總至江陽聞廞有¶異
志主簿趙模進曰今州郡不協必生大變惟當速¶行府
是兵要助順討逆莫有動者也總更縁道遲留¶至南安
魚涪津以與廞軍遇白總散財貨募士卒距¶戰若克州
軍則州可得不克順流而退必無害也總<md:KR2i0003_SBCK_008-7a>¶不能更曰趙
益州忿耿侯故殺之與吾無嫌何為如此模¶曰今州起
事必當立威雖不戰無益也言至垂涕總¶不聽衆㢮總
逃草中模衣總服格戰廞兵殺模見非¶總乃搜求總殺
<pb:KR2i0003_WYG_008-9b>
之廞自稱大將軍益州牧以武陽令¶蜀郡杜淑别駕張
粲巴西張龜西夷司馬龔尼江原¶令犍為費逺等為左
右長史司馬參軍　徙犍為太¶守李庠為威冦將軍召
臨卭令涪陵許弇為牙門將¶召諸王官莫敢不往又以
廣漢太守張微汶山太守¶楊邠成都令費立為軍祭酒
時庠與兄弟流驤妹婿¶李含天水任回上官惇扶風李
攀始平費他氐苻成¶隗伯董滕等四千騎在北門廞使
庠斷北道庠素東<md:KR2i0003_SBCK_008-7b>¶羌良將曉軍陳不用麾幟舉矛為行
<pb:KR2i0003_WYG_008-10a>
伍庠勸稱大號¶漢庠部陣齊整廞等忌之遂於㑹所斬
庠及其兄子¶𢎞等十餘人慮特等為變又命為督將安
慰其軍還¶特庠喪其夜特流徹衆散歸綿竹廞遣故隂
平令張¶衡升遷費恕就綏納皆為特所殺　許弇求為
巴東¶監軍杜淑張粲固執不許弇怒於州閤下手刄殺淑
粲¶即亦殺弇二子廞腹心也　永寧元年春正月廞遣¶
萬餘人斷北道次綿竹以長史費逺為繼前軍宿石¶亭
特等相合得七千餘人夜襲之因放火殺廞軍畧¶盡進
<pb:KR2i0003_WYG_008-10b>
成都城中忷懼中郎常美與費逺李苾張徴等¶夜斬闗
委廞走文武散盡廞獨與妻子乘小船順水<md:KR2i0003_SBCK_008-8a>¶至廣都為
下人朱竺所殺　趙廞字和叔本巴西安¶漢人也祖世
隨張魯内移家趙趙王倫器之歴長安¶令天門武陵太
守來臨州長子昺在洛亦見誅　特¶流至成都殺西夷
䕶軍姜發及龔尼成都令袁治因¶大抄掠遣牙門王角
李基詣洛表狀初梁州刺史羅¶尚聞廞反表廞非雄才
又蜀人不願為亂必無同者事¶終無成敗亡可計日而
<pb:KR2i0003_WYG_008-11a>
俟惠帝因拜尚平西將軍假節¶領䕶西夷校尉益州刺
史給衞節兵一千梁州兵二¶千又配上庸都尉義歆千
五百人合四千五百人遷¶梓潼太守樂陵徐儉為蜀郡
太守揚烈将軍隴西辛¶冉為廣漢太守羅尚又表請牙門
將王敦兵七千<md:KR2i0003_SBCK_008-8b>¶餘人入蜀特等聞尚來甚懼使弟驤奉
迎特厚進寶¶物尚以驤為騎督特流奉牛酒勞尚於綿
竹王敦説¶尚曰特等隴上塞盜刼賊期無後患宜因㑹
所殺之¶辛冉本趙王倫所用非資次召當還欲討廞以
<pb:KR2i0003_WYG_008-11b>
自新¶亦言之尚不納冉又謂特曰故人相逢不吉當凶
特¶自猜懼三月尚至州治汶山羌反於都安之天拭¶山
遣王敦討之殺數千人大没女弱為生口敦單馬¶馳為
羌所殺　御史馮該張昌攝秦雍州從事督郵¶移還流
民從者萬餘家而特兄輔素留鄉里託言迎¶家既至蜀
因謂特曰中國亂不足還遣天水閻式累¶詣尚求弛領
校權停至秋並進貨賂於尚該許之及秋<md:KR2i0003_SBCK_008-9a>¶又求至冬辛
冉李苾以為不可必欲移之式為别駕¶杜弢説逼移利
<pb:KR2i0003_WYG_008-12a>
害弢亦欲寛迸民一年辛冉李苾以為¶不可尚從之弢
致秀才板出還家知計謀不行故也¶　時有白虹頭在
井里尾在東山拖大城上治中從事¶巴西馬休問閻式
曰此何祥也式曰占言下有萬屍¶氣甚迫於城非佳應
天孽尚可違乎平西若能寛迸¶民災自消矣冉苾又白
尚流民前廞亂際多所枉沒¶宜因移設闗以奪取　秋
七月尚移書梓潼所在抱¶闗　八月闗皆城閻式曰無
寇而城讎必保之蜀將¶亂矣　九月遣軍軍綿竹揚言
<pb:KR2i0003_WYG_008-12b>
種麥實備越逸冉又¶購特流首百疋特驤悉更其購云
能送六郡大姓閻<md:KR2i0003_SBCK_008-9b>¶趙任楊李上官及氐傁梁竇符隗董
費等首百疋¶流民本無還意大驚駭趣特　冬十月特
流乃保赤¶祖為二營特稱鎮北益州流鎮東皆大將軍
兄輔驃¶騎弟驤驍騎特長子蕩鎮軍少子雄前軍李含
西夷¶校尉含子國離及任回上官晶李攀費他皆將軍
以¶天水任臧上官惇楊褒楊發楊珪王達麴歆隂平李¶
逺武都李摶略陽夕斌等參佐而閻式何巨趙肅亦¶為
<pb:KR2i0003_WYG_008-13a>
賓従其餘皆有官號辛冉遣護軍曽元攻之為特¶所殺
尚遣督護田佐牙門劉竝助冉復敗進圍廣漢¶尚復遣
犍為太守李苾長史費逺助冉不能克冉託¶罪於綿竹
令南郡岐苞斬之而潰圍走徳陽特等得<md:KR2i0003_SBCK_008-10a>¶廣漢詐為表
奏稱引梁統推舉竇融故事以自貴大¶尚書檄告喻閻
式式答曰辛冉傾巧杜景狂發曽元¶小豎田佐血氣不
治李叔平才經廊廟無將帥之氣¶討羸乏羌謂可長爾
式前為節下及杜景文論留徙¶之宜人懐桑梓孰不願
<pb:KR2i0003_WYG_008-13b>
之但流初至隨穀庸債一室¶五分復値雨潦乞須冬熟
而不見聽必窮鹿抵虎但¶恐繩之大過迸民不肯延頸
受刀其憂在後即聽式¶言寛使治嚴不過去九月盡集
十月生進道令達鄉¶里何有如此也雅聽未察䘏彼過
言今辛冉奴亡叔¶平長遯支分勢解事漸及已所謂不
寤曲突逺薪而¶有焦爛之客也尚率其民盡渡郫水以
南尚阻長圍<md:KR2i0003_SBCK_008-10b>¶自都安至犍為七伯里押特等保廣漢
大安元年春¶尚牙門夏匡攻李特於立石失利征西遣督
<pb:KR2i0003_WYG_008-14a>
護衙愽¶西征討特愽次梓潼晉復拜前廣漢太守張㣲
廣漢¶太守據徳陽　尚遣督護巴西張龜督四十牙門
軍¶繁城愽方遣參軍蒙紹誘特降尚貽愽書曰昔年得¶
李流牋降心款款由時威帖得還為寇聞特委誠於¶下
吏而流驤七八千人來寇日至姦凶之態詭譎不¶測不
可不重以持之也愽不從故為特所破於陽沔¶梓潼太
守張演委倉庫走巴西巴西郡丞毛植五官¶襄班舉郡
降特　衙慱才兼文武征西大將軍河間¶王深器之初
<pb:KR2i0003_WYG_008-14b>
為隂平太守為從事巴郡毛扶所免怨<md:KR2i0003_SBCK_008-11a>¶梁州人及西征
征西許雄以陽沔之沒冦尚未至聞¶鶴鳴便退慱欲委
罪梁州託以自不供給梁州治中¶表之愽以是得罪晉
乃更用許雄為梁州刺史　八¶月特破徳陽流次成都
北上李驤在毗橋尚遣將張¶興偽降於驤覘士衆還以
告尚尚遣叟兵襲驤破之¶流驤并衆攻尚軍軍失利喪
其器甲　梁州刺史許¶雄數遣軍討特特備嶮不得進
征西乃遣監軍劉沈¶將西征以中國有事不果而南夷
<pb:KR2i0003_WYG_008-15a>
校尉李毅遣叟兵¶助尚軍數挫特勢日盛　二年春正
月朔特攻尚水¶上軍特従盎底渡黨徒従赤水渡入郫
及水西南縁¶江守軍皆散走太守徐儉逼降尚保大城
特營少城<md:KR2i0003_SBCK_008-11b>¶而流軍江西之檢上蜀民先已結村堡特分
人就主¶之雄書諫特收質任無得分散猛銳流亦諫之
特怒¶曰大事以定但當安民何縁疑動而刼害不止尚
従¶事蜀郡任叡說尚曰特既凶逆侵暴百姓又分人衆
散在諸村¶堡怠忼無備殆天亡特之秋也可告諸村宻
<pb:KR2i0003_WYG_008-15b>
尅戰日内¶外擊之破特必矣尚従之夜縋出叡使宣㫖
告諸村¶期二月十日同時討特手書隠語曰在彼楊水
叡先¶詣特降究觀虚實特問城中叡曰米穀已欲盡但
有¶貨帛耳因求省家特與啓信諸村悉従叡叡還報尚¶
如期出軍討特諸村亦起大殺特衆破退追及於繁¶之
官桑斬特及兄輔逺等李流歛餘衆還赤祖尚乘<md:KR2i0003_SBCK_008-12a>¶勝但
施遊軍征盪傳特首洛陽焚其屍　李雄以李¶離為梓
潼太守衆還赤祖推流為大將軍大都督而¶荆州刺史
<pb:KR2i0003_WYG_008-16a>
宋岱水軍三萬助尚次墊江前鋒建平太¶守孫阜破特
徳陽守將蹇碩太守任臧徑至涪　三¶月尚遣督護張
龜何冲左汜等軍繁城而綿竹降涪¶陵民藥紳杜阿應
尚尚又遣督護常深軍毗橋為流¶驤禦蕩雄攻紳深破
驤殺李攀弟恭復為主左汜黄¶誾逼攻特北營營中氐
羌因苻成隗伯石定叛應汜¶誾攻蕩雄蕩母羅擐甲略
陳伯手刄羅傷目壯氣益¶烈又時成伯戰於内汜誾攻
其外自晨至日中營埀¶欲破㑹流破深蕩雄破紳還適
<pb:KR2i0003_WYG_008-16b>
與汜誾㑹大破之成<md:KR2i0003_SBCK_008-12b>¶伯將其黨突出詣尚蕩䇿馬追退
軍為叟長矛所摏¶死羅雄秘不發喪以安衆心流以特
蕩死而岱阜並¶至恐懼李含勸流降流従之雄與驤諫
之不納遣子¶世及含子胡質於阜　李離聞父舅將降
自梓潼還¶欲諫不及雄與離謀襲阜曰若功成事濟當
為人主¶要三年一更雄曰與君計雖定老子不従若何
離曰¶當制之若不可便行大事雖君叔勢不得已老父
在¶君夫復何言雄乃說六郡人士激以尚之自侵懼以
<pb:KR2i0003_WYG_008-17a>
共殘蜀民之禍陳阜可富貴之秋得以破阜阜軍死¶者
甚衆而岱病亡荆州軍退轉攻尚　流慙其短軍事¶任
雄雄數破尚軍保大城　夏四月尚殺隠士劉敞<md:KR2i0003_SBCK_008-13a>¶敞故
州牧劉璋曽孫也隠居白鹿山髙尚皓首未¶嘗屈志亦
不預世事尚信妖言殺之殺之日雷震天¶大雨城中出
水五月李流降于孫阜遣子為質不可¶乃舉兵與李離
襲阜阜軍敗績宋岱病卒墊江州軍退¶雄逼攻尚尚保大
城中　六月雄従帛羊頽渡攻殺汶¶山太守陳圗據郫
<pb:KR2i0003_WYG_008-17b>
城　秋七月朔雄入郫城流盡移¶營據之三蜀民流迸
南入東下野無煙火鹵掠無處¶亦尋飢餓唯涪陵民千
餘家在江西依青城山處士¶范賢自守平西參軍涪
陵徐輿求為汶山太守撫¶帥江西民與官犄角討雄尚
不許輿怨之求使江西¶因叛降雄以為安西將軍給其
軍糧雄得以振　九<md:KR2i0003_SBCK_008-13b>¶月流病死雄復稱大將軍都督州
牧尚數攻郫雄使¶武都朴泰譎尚曰李驤與雄以飢餓
孤危日鬬爭相¶咎驤欲將民江西食穀若潛軍來我為
<pb:KR2i0003_WYG_008-18a>
内應可得也¶尚以為然大與金寳泰曰今事故未立效
後取不晚也又¶求遣人自隨覘伺尚従之泰要發火遣
隗伯諸軍攻¶郫驤使道設伏以長梯上伯軍伯軍見火
起皆争縁¶梯雄因放兵擊之大破尚軍雄徑追退夜至
城下稱¶萬嵗曰以得郫城矣入少城尚乃覺保大城驤
别攻¶犍為斷尚運道獲太守武陵龔恢恢往為天水西
縣¶令任回為吏回問曰識故吏不恢曰識汝耳郡吏星
散¶惟功曹楊渙侍衛回謂曰卿義人也吾力恐不能捄<md:KR2i0003_SBCK_008-14a>¶
<pb:KR2i0003_WYG_008-18b>
龔君不能免卿也宜早去渙曰背主求生何如守義¶而
死遂并見殺(原/闕)以李漙為犍為太守雄生獲伯知¶其傷
死創也伯女為梁雙妻為已用故不殺　閏十¶二月尚
粮運不繼而被攻急夜退由牛鞞水東下留¶牙門羅特
持城終夜比雄覺去以逺倉卒失節鉞羅¶特従後得之
并獲資應雄得成都　梁州刺史許雄¶以討賊不進檻
車徵詣詔獄惟護軍與漢國太守杜¶孟治都戰帥趙汶
荆州太守梓潼(疑/闕)守漢中元興¶元年春正月尚至江陽
<pb:KR2i0003_WYG_008-19a>
軍司辛寳詣洛表狀詔書權統¶巴東巴郡涪陵三郡供
其軍賦　冬尚移屯巴郡遣¶軍掠蜀中斬雄従祖冉獲
驤妻昝子壽兄弟十二<md:KR2i0003_SBCK_008-14b>¶月雄太尉李離伐漢中殺戰帥
趙汶　永嘉元年春¶尚施置關戌至漢安僰道時益
州民流移在荆湘¶州及越巂牂柯尚書置郡縣就民
所在又施諸村參¶軍　三月闗中流民鄧定訇氐等掠
漢中冬辰勢以¶叛巴西太守張燕帥牙門武肇漢國郡
丞宣定遣兵¶圍之氐求捄於李雄夏五月雄遣李離李
<pb:KR2i0003_WYG_008-19b>
雲李璜李¶鳳入漢中救定杜孟治聞離至命燕釋圍保
州城初¶燕攻定定衆飢餓偽降送金一器與燕燕納之
居七¶日氐至定還冬辰勢燕進圍之不聽孟治言離至
先¶攻肇營營破次攻定又破之燕懼戰將百騎走離等¶
大破州軍牙門蔡松退告孟治曰州軍以破賊衆不<md:KR2i0003_SBCK_008-15a>¶可
待也孟治怖護軍欲城守謂孟治曰賊來雖衆客¶氣之
常李區區有東南之逼必不分宿兵於外不過¶迎拔定
氐耳孟治曰不然雄冒稱帝王縦横天下以¶遣重衆必
<pb:KR2i0003_WYG_008-20a>
取漢中雖有牢城士民破膽不可與待冦¶也乃開門退
走護軍北還孟治入大桑谷民數千家¶車數千兩一夜
行才數十里而梓潼荆子(疑字/有悞)以父與孟¶治有隙合子
弟追之及於谷口孟治棄子走荆子獲¶之及吏民千餘
家惟漢國功曹母建荷檐仗曰吾雖¶不肖一國大夫國
亡不能存終不屬賊也餓死谷中¶積十餘日離等引還
　漢中民句方白落率吏民還¶守南鄭　二年詔書録
尚討特功加散騎常侍都督<md:KR2i0003_SBCK_008-15b>¶二州進爵夷陵侯長子字
<pb:KR2i0003_WYG_008-20b>
以佩奉車都尉拜次子延¶壽騎都尉　梁州以雄所破
壊晉更以皇甫商為梁¶州商不能之官更用順陽内史
江夏張光為刺史治¶新城　漢中民逼李鳳冦掠東走
荆沔三年冬天水¶訇琦張金茍略陽羅羕殺雄大尉李
離降尚雄大傅¶驤李雲李璜攻羕為所破殺雲璜雄従
弟也為司空¶　十有二月琦等送離母子於尚尚斬之
分其室¶　四年天水文石殺雄太宰李國以巴西降尚
梓潼巴¶西還屬　初巴西譙登詣鎮南請兵鎮南無兵
<pb:KR2i0003_WYG_008-21a>
表為揚¶烈將軍梓潼内史義募三巴蜀漢民為兵克復
州郡先¶征宕渠殺雄巴西太守馬脫還住涪折衝將軍
張羅進<md:KR2i0003_SBCK_008-16a>¶據犍為之合水巴蜀為語曰譙登治涪城文石
在巴西¶張羅守合水巴氐那得前　秋七月尚薨于巴
郡尚¶字敬之一名仲字敬真襄陽人也歴尚書丞郎武
陵¶汝南太守徙梁州臨州　詔書除長沙太守下邳皮¶
素泰混為益州刺史兼西夷校尉楊烈將軍領義募¶人
及平西將軍當進治三闗時李驤急攻譙登素次¶巴東
<pb:KR2i0003_WYG_008-21b>
勑平西將軍張順楊顯捄登尚子宇恚恨加登¶糧運不
給素至涪欲治執事執事懐懼　冬十有二¶月素至巴
郡降人天水趙攀閻蘭等夜煞素素字泰¶混下邳人也
建平都尉暴重煞宇及攀巴郡亂不果¶捄登三府官屬
上巴東監軍冠軍將軍南陽韓松為<md:KR2i0003_SBCK_008-16b>¶刺史校尉治巴東
　五年春正月李驤破涪城獲登¶巴西梓潼復為雄有
　荆湘有亂氐符成隗文作亂¶宜都西上巴東雄衆攻
僰道走犍為太守魏紀殺江¶陽太守姚襲二月氐隗文
<pb:KR2i0003_WYG_008-22a>
等反於巴東暴重討之未¶下重殺刺史韓松松字公治
南陽人隗文司徒暨孫¶也自領三府事　三月三府文
武與巴東太守吏共¶囚重及妻子於宜都殺之共表巴
郡太守張羅字景¶治行三府事羅治枳自討隗文於宫
坼破降之旬月¶復叛刼巴郡太守黄龕託以為主龕窮
急自殺主簿¶楊預諫曰文之宿惡江川所知拘刼明府
誰不危心¶虚假之名孰當信之可使張將軍知其丹誠
何遽如<md:KR2i0003_SBCK_008-17a>¶此龕曰賊已道斷何縁得令景治知之預乃作
<pb:KR2i0003_WYG_008-22b>
龕書¶遣弟逃氐詣羅羅曰子宣宣誠吾自明之耳隗文
聞¶怒囚龕執預問遣信狀龕曰不遣也文乃考預一日¶
夜預不言文欲殺龕預死杖下文義之赦龕羅遣軍¶討
之破還羅自討之敗績身死羅字景治河南梁人¶也巴
中無復餘種矣文驅略吏民西上降雄將任回¶獲犍為
太守魏紀三府文武共表平西司馬王異行¶三府事又
領巴郡太守梁州刺史張光復治漢中¶　六年龍驤將
軍江湯太守犍為張啓與廣漢羅琦共¶煞異異字彦明
<pb:KR2i0003_WYG_008-23a>
蜀人也啓復行三府事羅琦行巴郡¶太守啓病亡啓字
進明犍為人蜀車騎將軍張翼孫<md:KR2i0003_SBCK_008-17b>¶也三府文武復共表
涪陵太守義陽向沈行西夷校¶尉吏民南入涪陵　建
興元年春沈卒涪陵多疫癘¶蜀郡太守江陽程融宜都
太守犍為楊芬西夷司馬¶巴郡常歆都安令蜀郡常倉
𢎞等共推汶山太守涪¶陵蘭維為西夷校尉　時中原
既亂江東有事捄援¶無所顧望融等共率吏民北出枳
欲下巴東遂為雄¶將李恭費黒所破獲五月梁州刺史
<pb:KR2i0003_WYG_008-23b>
張光討王如黨¶涪陵李運巴西王建於盤蛇便作山疑
其欲叛也運¶建走保拘山光遣軍攻破煞之建女聓
楊虎保黄¶金山以叛討之虎夜棄營還趣厄水去州城
四十里¶住光遣其子孟萇討之迭有勝負光求助於武
都氐<md:KR2i0003_SBCK_008-18a>¶王楊茂搜虎亦求捄於茂搜初茂搜子難敵遣養
子¶適賈梁州私買良人子一人光怒鞭殺之難敵以是¶
怨光曰使君初來大荒之後兵民之命仰我氐活氐¶有
小罪不能貰也隂謀討光㑹光虎求捄　秋八月¶茂搜
<pb:KR2i0003_WYG_008-24a>
遣難敵將騎入漢中外言助光内實應虎至州¶城下光
以牛酒饗勞遣與孟萇共討虎孟萇自處前¶難敵繼後
與虎戰久難敵従後擊孟萇大破生禽孟¶萇殺之　九
月光恚死州人共推始平太守胡子序¶領州　冬十月
虎與氐急攻州城子序不能守委城¶退走氐虎得州城
發光塚焚其屍喪難敵得光鼓吹¶妓樂自號刺史虎領
吏民入蜀漢中民張咸等討難<md:KR2i0003_SBCK_008-18b>¶敵難敵退還咸復入蜀
於是三州沒為雄矣　蜀自¶太康至于太安頻怪異成
<pb:KR2i0003_WYG_008-24b>
都北鄉有人嘗見女子僻¶入草中往視物如人有身形
頭目口無手足能動揺¶不能言廣漢有馬生角長大各
半寸又有驢無皮毛¶&KR0221;肉飲食數日死繁什邡郫江原
生草髙七八尺莖¶葉赤子青如牛角内史耿滕以為朱
草表美於成都¶王元康三年正月中欻一夜有火光地
仍震童謡曰¶郫城堅益底穿郫中細子李特細又曰江
橋頭闕下¶市成都北門十八字及尚在巴郡也又曰巴
郡葛當¶下美巴郡皮素之西上也又曰有客有客來侵
<pb:KR2i0003_WYG_008-25a>
門陌¶其氣欲索武平府君云譙周言巴沒三十年後當
有<md:KR2i0003_SBCK_008-19a>¶異人入蜀蜀由之亡蜀亡之嵗去周三十三年又曰¶
宋岱不死則孫阜不交市三旬之間流雄之首懸於¶轅
門愚以為宋岱方進阜見得質及更推敗設岱生¶在無
所保據矣杜弢自湘中與柳監軍書曰前諸人¶不能寛
李特一年又不以徐士權為汶山太守而屯¶故如此謂
失之毫釐差以萬里斯言有似然必以不¶杜漸為恨者
流民初西當承詔書閉闗不入其次易¶代趙廞選宜内
<pb:KR2i0003_WYG_008-25b>
遣平西綿竹之㑹聽王敦之計少可¶以寧毫釐之覺非
彼之謂也¶
譔曰先王規方萬國必兼親尊賢能而任宗盟者蓋¶内
藩王室外禦叛侮故元牧有連率之職奉貢無失<md:KR2i0003_SBCK_008-19b>¶職之
愆奚及漢氏部州必卿佐之才郡守皆台鼎之¶望是以
王尊王褒著名前世第伍倫蔡茂徑登三司¶斯作逺之
凖格不凌之令範也自大同後能言之士¶無不以西土
張曠為憂求王皇宗樹賢建徳于時莫¶察視險若夷缺
<pb:KR2i0003_WYG_008-26a>
垣不防任非其器啓戎長冦遂覆三¶州詩所謂四國無
正不用其良也¶
　
　
　
　
　
　
<pb:KR2i0003_WYG_008-26b>
　
　
　
　
　
　
　
　華陽國志卷八

# -*- mode: mandoku-view; -*-
#+TITLE: 華陽國志
#+DATE: 2015-09-10 23:33:13.457339
#+PROPERTY: ID KR2i0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB02n0049-008華陽國志-卷第八.
<pb:KR2i0003_SBCK_008-1a>¶
華陽國志卷苐八¶
　　　　　大同志¶
古者國無大小必有記事之史表成著敗以朙懲勸¶
稽之前式州部宐然自劉氏祚替金德當陽天下文¶
朙不及曩世逮以多故族祖武平府君漢嘉杜府君¶
竝作蜀後志書其大同及其䘮亂然逮在李氏未相¶
條貫又其始末　有不詳苐璩徃在蜀櫛沐艱難備¶
諳諸故事更叙次顯挺年号上以彰朙德下以治違¶
亂庻幾萬分有益國史之廣識焉　魏咸熈元年蜀¶
破之朙年也以東郡袁邵爲益州剌史隴西太守安¶
平牽&KR0042;爲蜀郡金成太守天水楊欣為犍為太守¶
<pb:KR2i0003_SBCK_008-1b>¶
後主既東遷内移蜀之大臣宗預廖化及諸葛顯等¶
幷三萬家扵東及關中復二十年田租董厥樊建竝¶
爲相國參軍　冬分州置梁州遣厥建兼㪚騎常侍¶
使蜀慰勞　晉泰始元年春刺史袁邵以治城將被¶
徵故蜀侍郎蜀郡常忌詣相國府陳邵撫䘏有方逺¶
國初附當以漸導化不宐改易州將失遐外心相國¶
聽留辟忌爲舎人　冬十月晉武帝踐祚　二年春¶
武帝弘納梁益引援方彦用故黄金&KR0450;蜀郡栁隠爲¶
西河巴郡文立為濟隂太守常忌河内縣令　四年¶
故中軍士王冨有罪逃匿密結亡命刑徒得數百人¶
自稱諸葛都護起臨卭轉侵江原江原方畧吏李髙¶
<pb:KR2i0003_SBCK_008-2a>¶
閭術縛冨送州刺史童策斬之初諸葛瞻與鄧艾戰¶
扵綿竹也時身失䘮或言生走深逃親兵言富貌似¶
瞻故冨假之也　五年散騎常侍文立表復假故蜀¶
大臣名勲後五百家不預厮劇皆依故官号爲降¶
六年分益州南中建寧雲南永昌興古四郡爲寧州¶
七年汶山守兵吕臣等殺其&KR0450;將以叛族滅之初蜀¶
以汶山西五郡北逼隂平武都故於嶮要置守自汶¶
江龍鶴冉駹白馬厈用五圍皆置修屯㸦門晉初以¶
禦夷徼因仍其守　八年三蜀地生毛如白毫三夕¶
長七八寸生數里　十年汶山白馬胡恣縱掠諸種¶
夏刺史皇甫晏表出討之别駕從事王紹等固諫不¶
<pb:KR2i0003_SBCK_008-2b>¶
從典學從事蜀郡何旅諫曰昔周宣王六月北伐者¶
獫狁孔熾憂及諸夏故也今胡夷相殘戎虜之常未¶
爲大患而盛夏出軍水潦將降必有疾疫宐須秋冬¶
圖之未晩晏不聽遂西行軍城比入麂入營中軍占¶
以爲不祥晏不悟胡康水子燒香言軍出必敗以爲¶
沮衆斬之　夏五月軍至都安屯觀坂上旅復諫曰¶
今所安營地名觀坂自上觀下反上之象徵不吉昔¶
漢祖悟柏人以免難岑彭惡彭亡而不去遂陷扵&KR0852;¶
宐移營他所晏不納其言夜所將中州兵蔡雄宣班¶
張儀等以汶山道險心畏胡之强晏愎諫干時衆庶¶
所怨遂引牙門張弘&KR0450;張衡等反殺晏衆夜亂不知¶
<pb:KR2i0003_SBCK_008-3a>¶
所為惟兵曹從事犍為楊倉彎弓力戰射百餘發且¶
詈雄衆擊之盡見殺從事廣漢王紹亦赴之&KR0174;初晏¶
未出蜀中相傳告曰井中有人學士靳普言客入東¶
東井益州之分野憂剌史戒客人耳又有猛風是逆¶
風其日觀卦用事若軍西行護觀坂門人向天井益¶
可慮也故旅懃諫云卒如其言弘等遂誣表晏欲率¶
已共反故殺之求以免罪其衆抄掠百姓廣漢主簿¶
李毅白太守弘農王濬宐急救益州&KR0852;亂保晏無惡¶
必爲弘等所枉害濬從之而晏主簿蜀郡何攀以母¶
䘮在家聞亂釋衰絰詣洛訴晏忠孝而弘等惡逆事¶
得分朙詔書因以濬為益州刺史加輕車將軍濬斬¶
<pb:KR2i0003_SBCK_008-3b>¶
&KR0042;等益州平　咸寧三年春刺史濬誅犍爲民陳瑞¶
瑞初以&KR0017;道惑民一道始用酒一㪷魚一頭不奉他神貴¶
鮮潔其&KR0174;䘮産乳者不得至道治其爲師者曰祭酒¶
父母妻子之䘮不得撫殯入弔及問乳病者轉奢靡¶
作朱衣素帶朱幘進賢冠瑞自稱天師徒衆以千數¶
百濬聞以爲不孝誅瑞及祭酒袁旌等焚其傳舎益¶
州民有奉瑞道者見官二千石長吏巴郡太守犍為¶
唐定等皆免官除名　蜀中山川神祠皆種松柏濬¶
以爲非禮皆廢壞燒除取其柏松為舟船惟不毁禹¶
王祠及漢武帝祠又禁作巫祀扵是俗無滛祀之俗¶
教化大行有木連理嘉禾黄龍黄龍甘露之祥　三¶
<pb:KR2i0003_SBCK_008-4a>¶
月被詔罷屯田兵大作舟舩　冬十月遣攀使詣¶
洛表可征伐狀因使至襄陽與征南將軍羊祜荆州¶
刺史宋&KR1161;論進取計　四年春漢中都吏龔祚等謀¶
殺太守姜宗以叛宗覺堅守祚等燒南鄭市及平民¶
屋族誅　刺史濬當當遷大司農至漢夀重遣參軍¶
李毅詣洛輿何攀竝表求伐吳　五年詔書拜濬龍¶
驤將軍假節監梁益二州軍事除何攀郎中參軍事¶
以典軍從事張任趙眀李髙徐兆爲㸦門姚顯郄堅¶
爲&KR0450;　冬當大舉秋攀使在洛安東將軍王渾表孫¶
皓欲北侵請兵朝議征却須　六年攀因表可因今¶
取之策皓必不自送帝乃許焉　冬十有二月濬因¶
<pb:KR2i0003_SBCK_008-4b>¶
自成都帥水陸軍及梁州三水胡七萬人伐吳臨&KR0036;¶
斬㸦門將李延所愛待將也以爭騎斬衆莫不肅至¶
江州詔書進濬平東將軍都&KR0450;二州巴東監軍唐彬¶
及平南軍皆受指授别遣參軍李毅將軍由涪陵入¶
取武陵㑹巴陵　太康元年春三月吳平攀毅以下¶
功封各有差以淮南胡羆爲益州刺史濬遷輔國將¶
軍　初濬將征問靳浦普今行何如普對曰客星伏¶
南斗中而太白歲星在西方占曰東方之國破必如¶
志矣普學術不貪榮貴䘚於布衣　三年更以益梁¶
州爲輕車刺史乘傳奏事以蜀多羗夷置西夷府以¶
平吳軍司張牧爲校尉持節統兵州别立治西夷治¶
<pb:KR2i0003_SBCK_008-5a>¶
蜀各置長史司馬　五年罷寧州諸郡還益州置南¶
夷校尉持節如西夷皆舉秀才亷良　八年武帝子¶
成都王頴受封以蜀郡廣漢犍爲汶山十萬户為王¶
國易蜀郡太守号爲成都内史　元康六年復以梁¶
益州爲重州遷益州刺史栗&KR2079;爲梁州加材官將軍¶
揚烈將軍趙廞為益州刺史加折衝將軍　闗中氐¶
及馬蘭羗反冦天水略陽扶風始平武都隂平&KR0036;梁¶
州及東羗鎮西討之不克益州遣牙門馬玄尹方捄¶
援之以鹿車運成都米給軍粮　八年廞至州雖崇簡¶
約而性實奢泰略陽天水六郡民李特及弟庠閻式¶
趙肅何巨李逺等及氐傁青叟數萬家以郡土連年¶
<pb:KR2i0003_SBCK_008-5b>¶
軍荒就穀入漢川詔書不聽入蜀益州敕闗禁之而¶
户曹李苾&KR0028;&KR0028;放入蜀布散梁州及三蜀界汶山興¶
樂縣黄石北地盧水胡成豚堅安角成眀石等與廣¶
柔平康文降劉紫利羗有讎遂與蜯　羗郅逢等數¶
千騎刼縣令求助討紫利太守楊邠撻殺豚堅而降¶
其餘&KR0011;餘&KR0011;遂叛殺長吏　冬西夷校尉西平麴炳¶
表出軍遣牙門將孫眺爲&KR0450;護萬人征之戰于常安¶
大為胡所破　九年炳以敗軍徵還晉　夏用江夏¶
太守陳揔爲代胡退散　永康元年詔徴刺史趙廞¶
為大長秋遷成都内史中山耿滕為益州刺史折衝¶
將軍因廞所服佩初廞以晉政衰而趙星黄占曰星¶
<pb:KR2i0003_SBCK_008-6a>¶
黄者王隂懷異計蜀土四塞可以自安乃傾倉賑施¶
流民以收衆心以李特弟庠衞六郡人勇壯厚恤遇¶
之流民恃此專為刼盜蜀民患之滕數密表流民剛戅¶
而蜀人懦弱客主不能相饒宐移還其本土不者與¶
東三郡隘地觀其情態漸不可長將移秦雍之&KR0852;於¶
梁益矣又言倉庫虗竭無以應鋒鏑之急必益聖朝¶
西顧之憂由是廞惡滕州被詔書已遣文武士千餘¶
人迎滕滕以廞未出州故在郡廞募庠黨羅安王利¶
等刼滕大敗扵廣漢宣化亭殺傳詔者滕議欲入州¶
城功曹陳恂諫曰今州郡竝治兵怨遘日深入城必¶
有大&KR0852;不如安住少城檄諸縣合村保以備秦氐陳¶
<pb:KR2i0003_SBCK_008-6b>¶
西夷行至且觀其變不爾可退住犍為西渡江原以¶
防非常滕不從　冬十有二月滕入城登西門廞遣¶
親近代茂取滕茂告之而去　廞又遣兵討滕滕軍¶
敗績自投少城上吏左䧺負滕子竒依民宋寧藏廞¶
購千金寧不出廞敗得免郡吏皆竄走惟陳恂面縛¶
詣廞請滕&KR0174;䘮廞義而不殺也恂與户曹掾常敞共¶
備棺&KR0193;葬之　廞又遣軍逆陳揔揔至江陽聞廞有¶
異志主簿趙模進曰今州郡不協必生大變惟當速¶
行府是兵要助順討逆莫有動者也揔更縁道遲&KR0335;¶
至南安魚涪津以與廞軍遇白揔散財貨募士卒拒¶
戰若尭州軍則州可得不克順流而退必無害也揔¶
<pb:KR2i0003_SBCK_008-7a>¶
不能更曰趙益州忿耿侯故殺之與吾無嫌何為如此模¶
曰今州起事必當立威雖不戰無益也言至垂涕揔¶
不聽衆㢮揔逃草中模衣揔服格戰廞兵殺模見非¶
揔乃搜求揔殺之廞自稱大將軍益州牧以武陽令¶
蜀郡杜㳤别駕張粲巴西張&KR0027;西夷司馬龔尼江原¶
令犍爲費逺等為左右長史司馬參軍　徙犍為太¶
守李庠為威冦將軍召臨卭令涪陵許弇為㸦門將¶
召諸王官莫敢不徃又以廣漢太守張微汶山太守¶
楊邠成都令費立爲軍祭酒時庠與兄弟流驤妹婿¶
李含天水任回上官晶扶風李攀始平費他氐符成¶
隗伯董滕等四千騎在北門廞使庠斷北道庠素東¶
<pb:KR2i0003_SBCK_008-7b>¶
羗良將曉軍陳不用麾志舉矛為行伍庠勸稱大号¶
漢庠部下放攪廞等忌之遂於㑹所斬庠及其兄子¶
&KR0042;等十餘人慮特等為變又命為&KR0450;將安慰其軍還¶
特庠䘮其夜特流徹衆散歸綿竹廞遣故隂平令張¶
衡升遷費恕就綏納皆為特所殺　許弇求為巴東¶
監軍杜㳤張粲逆不許弇怒於州閤下手刅殺㳤粲¶
即亦殺弇二子廞腹心也　永寧元年春正月廞遣¶
萬餘人斷北道次綿竹以長史費逺爲繼前軍宿石¶
亭特等相合得七百餘人夜襲之因放火殺廞軍畧¶
盡進成都城中忷懼中郎常美與費逺李苾張徴等¶
夜斬闗委廞走文武散盡廞獨與妻子乘小船順水¶
<pb:KR2i0003_SBCK_008-8a>¶
至廣都為下人朱竺所殺裒(疑)廞字和&KR0361;本巴西安¶
漢人也祖世隨張魯内移家趙趙王倫器之歴長安¶
令天門武陵太守來臨州長子昺在洛亦見誅　特¶
流至成都殺西夷護軍姜發及龔尼相都令袁洽因¶
大抄掠遣㸦門王角李基詣洛表狀初梁州刺史羅¶
尚聞廞反表廞非雄才又蜀人不願為亂必無同者事¶
終無成敗亡可計日而俟惠帝因拜尚平西將軍假節¶
領䕶西夷校尉益州刺史給衞節兵一千梁州兵二¶
千又配尚書都尉義部千五百人合四千五百人遷¶
梓潼太守樂陵徐儉爲蜀郡太守揚烈将軍隴西&KR0605;¶
舟為廣漢太守　羅尚又表請牙門將王敦兵七千¶
<pb:KR2i0003_SBCK_008-8b>¶
餘人入蜀特等聞尚來甚懼使弟驤奉迎持厚進寶¶
物尚以驤為騎&KR0450;特流奉牛酒勞尚扵綿竹王敦説¶
尚曰特等隴上塞盜刼賊宐軍無後患也㑹所殺之¶
辛舟本趙王倫所用非資次召當還欲討廞以自新¶
亦言之尚不納冉又謂特曰故人相逢不吉當凶特¶
自猜懼　三月尚至州治汶山羗反於都安之天拭¶
山遣王敦討之殺數千人大没女弱爲生口敦單馬¶
馳爲羌所殺　御史馮該張昌攝秦雍州從事&KR0450;郵¶
移還流民從者萬餘家而特兄輔素留鄊里記言迎¶
家既至蜀因謂特曰中國亂不足還遣天水閻式累¶
詣尚求弛領權停至秋竝進貨賂於尚該許之及秋¶
<pb:KR2i0003_SBCK_008-9a>¶
又求至冬辛舟李苾以爲不可必欲移之式爲别駕¶
杜弢説逼移利害弢亦欲寛迸民一年辛冉李苾以為¶
不可尚從之弢致秀才版出還家知計謀不行故也¶
時有白虹頭在井里尾在東山拖大城上治中從事¶
巴西馬休問閻式曰此何祥也式曰占言下有萬屍¶
氣甚迫於城非佳應　天孽可違乎平西若能寛迸¶
民災自消矣冉苾又白尚流民前廞亂際多所枉殁¶
宐因移設闗以奪取　秋七月尚移書梓潼所在抱¶
闗　八月闗皆城閻式曰無寇而城讎必保之蜀將¶
亂矣　九月遣軍軍綿竹揚言種麥實備越逸冉又¶
購特流首百匹特驤&KR0662;更其購云能送六郡大姓閻¶
<pb:KR2i0003_SBCK_008-9b>¶
趙任楊李上官及氐傁梁竇苻隗董費等首百匹¶
流民本無還意大驚駭趣特　冬十月特流乃保赤¶
祖為二營特稱鎮北益州流鎮東皆大將軍兄輔驃¶
騎弟驤驍騎特長子蕩鎮軍少子雄前軍李含西夷¶
校尉含子國離及任回上官晶李攀費他皆將軍以¶
天水任臧上官惇楊褒楊發楊珪王達麴歆隂平李¶
逺武都李&KR0366;略陽夕斌等參佐而閻式何巨趙肅亦¶
為賓従其餘皆有官号&KR0605;冉遣護軍曽元攻之為特¶
所殺尚遣&KR0450;護田佐牙門劉竝助冉復敗進圍廣漢¶
尚復遣犍為太守李苾長史費逺助冉不能克冉託¶
罪扵綿竹令南郡岐苞斬之而潰圍走徳陽特等得¶
<pb:KR2i0003_SBCK_008-10a>¶
廣漢詐爲表奏稱引梁統推舉竇融故事以自貴大¶
尚書檄告喻閻式式荅曰辛冉傾巧杜景狂發曽元¶
小豎田佐血氣不治李&KR0361;平才經廊廟無將帥之氣¶
討羸乏羌謂可長爾式前為節下及杜景文論留徙¶
之宐人懐桑梓孰不願之但徃初至隨穀庸債一室¶
五分復値雨潦乞須冬&KR0827;而不見聽必窮鹿抵虎但¶
恐繩之大過迸民不肯延頸受刀其憂在後即聽式¶
言寛使治嚴不過去九月盡集十月生進道令達鄉¶
里何有如此也雅聽未察䘏彼過言今辛冉奴亡叔¶
平長遯支分勢解事漸及已所謂不寤曲突逺薪而¶
有焦爛之客也尚率其民盡渡郫水以南尚阻長圍¶
<pb:KR2i0003_SBCK_008-10b>¶
自都安至犍為七百里押特等保廣漢　太安元年春¶
尚㸦門夏厈攻李特於立石失利征西遣督護衙&KR0054;¶
西征討特&KR0054;次梓潼晉復拜前廣漢太守張㣲廣漢¶
太守據徳陽　尚遣&KR0450;護巴西張&KR0027;&KR0450;四十牙門軍¶
繁城博方遣參軍&KR0041;紹誘特降尚貽&KR0054;書曰昔年得¶
李流牋降心&KR0323;歀由時威帖得還爲寇聞特委誠扵¶
下吏而流驤七八千人來寇日至姧凶之態詭譎不¶
測不可不重以持之也博不從故為特所破扵陽&KR0198;¶
梓潼太守張演委倉庫走巴西巴西郡丞毛植五官¶
襄班舉郡降特　衙慱才兼文武征西大將軍河間¶
王深器之初爲隂平太守爲從事巴郡毛扶所免怨¶
<pb:KR2i0003_SBCK_008-11a>¶
梁州人及西征征西許雄以陽沔之沒冦尚未至聞¶
鸖鳴便退博欲委罪梁州託以自不供給梁州治中¶
表之博以是得罪晉乃更用許雄為梁州刺史　八¶
月特破徳陽流次成都北上李驤在毗橋尚遣將張¶
興偽降扵驤覘士衆還以告尚尚遣叜兵襲驤破之¶
流驤并士衆攻尚軍軍失利䘮其器甲　梁州刺史許¶
雄數遣軍討特特備嶮不得進征西乃遣監軍劉沈¶
將西征以中國有事不果而南夷校尉李毅遣叜兵¶
助尚軍數挫特勢日盛　二年春正月朔特攻尚水¶
上軍特従盎底渡黨徒従赤水渡入郫及水西南縁¶
江守軍皆散走太守徐儉逼降尚保大城特營少城¶
<pb:KR2i0003_SBCK_008-11b>¶
而流軍江西之檢上蜀民先已結村堡特分人就主¶
之雄書諫特收質任無得分散猛銳流亦諫之特怒¶
曰大事以定但當安民何縁疑動而刼害不止尚従¶
事蜀郡任叡說尚曰㑴㬥百姓又分人衆散在諸村¶
怠忼無備殆天亡特之秋也可告諸村宻剋戰日内¶
外擊之破特必矣尚従之從縋出叡使宣㫖告諸村¶
期二月十日同時討特手書隠語曰在彼楊水叡先¶
詣特降究觀虚實特問城中叡曰米穀已欲盡但有¶
貨帛耳因求省家特與啓信諸村&KR0662;從叡叡還報尚¶
如期出軍討特諸村亦起大殺特衆破退追及扵繁¶
之官桑斬特及兄輔逺等李流歛餘衆還赤祖尚乘¶
<pb:KR2i0003_SBCK_008-12a>¶
勝但施遊軍征盪傳特首洛陽焚其屍　李雄以李¶
離為梓潼太守衆還赤祖推流爲大將軍大都&KR0450;而¶
荆州刺史宋岱水軍三萬助尚次墊江前鋒建平太¶
守孫阜破特徳陽守將　碩太守任减徑至涪　三¶
月尚遣&KR0450;護張&KR0027;何冲左汜等軍繁城而綿竹降涪¶
陵民藥紳杜阿應尚尚又遣&KR0450;護常深軍毗橋爲流¶
驤禦蕩䧺攻紳深破驤殺李攀弟恭復為主左汜黄¶
誾逼攻特北營營中氐羗因苻成隗伯石定叛應汜¶
誾攻蕩雄蕩母羅擐甲略陳伯手刅羅傷目壯氣益¶
烈又時成伯戰扵内汜誾攻其外自晨至日中營垂¶
欲破㑹流破深蕩雄破紳還適與汜誾㑹大破之成¶
<pb:KR2i0003_SBCK_008-12b>¶
伯將其黨突出詣尚蕩䇿馬追退軍為叜長矛所摏¶
&KR0174;羅雄秘不&KR0036;䘮以安衆心流以特蕩&KR0174;而岱阜竝¶
至恐懼李含勸流降流從之雄與驤諫之不納遣子¶
世及含子胡質扵阜　李離聞父舅將降自梓潼還¶
欲諫不及雄與離謀襲阜曰若功成事濟當為人主¶
要三年一更雄曰與君計雖定老子不從若何離曰¶
當制之若不可便行大事雖君&KR0361;勢不得已老父在¶
君夫復何言雄乃說六郡人士激以尚之自侵懼以¶
共殘蜀民之&KR0852;陳阜可冨貴之秋得以破阜阜軍&KR0174;¶
者甚衆而岱病亡荆州軍退轉攻尚流漸其短軍事¶
任雄雄數破尚軍保大城　夏四月尚殺隠士劉敞¶
<pb:KR2i0003_SBCK_008-13a>¶
敞乃故州牧劉璋曽孫也隠居白鹿山髙尚皓首未¶
嘗屈志亦不預世事尚信妖言殺之殺之日雷震人¶
大雨城中出水　五月李流降于孫阜遣子爲質不可¶
乃舉兵與李離襲阜軍敗績宋岱病䘚墊江州軍退¶
雄逼攻尚尚保大城中　六月雄従帛芊頽渡攻殺汶¶
山太守陳圗據郫城　秋七月朔雄入郫城流盡移¶
營據之三蜀民流迸南入東下野無&KR0196;火鹵掠無處¶
亦尋饑餓唯涪陵民千餘家在江西依青城山處士¶
范賢自守　平西參軍涪陵徐輿求為汶山太守撫¶
帥江西民與官犄&KR0641;討雄尚不許輿怨之求使江西¶
因叛降雄以為安西將軍給其軍糧雄得以振　九¶
<pb:KR2i0003_SBCK_008-13b>¶
月流病&KR0174;雄復稱大將軍都&KR0450;州牧尚數攻郫雄使¶
武都朴泰譎尚曰李驤與雄以飢餓孤危日鬪爭相¶
咎驤欲將民江西食穀若潜軍來我為内應可得也¶
尚以然大與金宝泰曰今事故未立効後取不晚也又¶
求遣人自隨覘伺尚従之泰要發火遣隗伯諸軍攻¶
郫驤使道設伏以長梯上伯軍伯軍見火起皆争縁¶
梯雄因放兵擊之大破尚軍雄徑追退夜至城下稱¶
萬嵗曰以得郫城矣入少城尚乃覺保大城　驤别攻¶
犍為斷尚運道獲太守武陵龔恢恢往為天水西縣¶
令任回為吏回問曰識故吏不恢曰識汝耳郡吏星散¶
惟功曹楊渙侍衛回謂曰卿義人也吾力恐不能捄¶
<pb:KR2i0003_SBCK_008-14a>¶
龔君不能免卿也宐早去渙曰背主求生何如守義¶
而&KR0174;遂并見殺　以李漙爲犍爲太守雄生獲伯知¶
其傷&KR0174;創也伯女為梁雙妻為已用故不殺　閏十¶
二月尚糧運不繼而被攻急夜退由牛鞞水東下&KR0335;¶
牙門張羅持城終夜比雄覺去以逺倉卒失節&KR0207;羅¶
持從後得之并獲資應雄得成都　梁州刺史許雄¶
以討賊不進檻車徵詣詔獄惟護軍與漢國太守杜¶
孟治都戰帥趙汶荆州太守梓潼(疑闕)守漢中　元興¶
元年春正月尚至江陽軍司辛寳詣表狀詔書權統¶
巴東巴郡涪陵三郡供其軍賦　冬尚移屯巴郡遣¶
軍掠蜀中斬雄從祖冉獲驤妻昝子壽兄弟　十二¶
<pb:KR2i0003_SBCK_008-14b>¶
月雄太尉李離伐漢中殺戰帥趙汶　永嘉元年春¶
尚施置關戍至漢安僰道　時益州民流移在荆湘¶
州及越嶲牂柯尚書置郡縣就民所在又施諸村參¶
軍　三月闗中流民鄧定訇氐等掠漢中冬辰勢以¶
叛巴西太守張燕帥牙門武肇漢國郡丞宣定遣兵¶
圍之氐求捄扵李雄夏五月雄遣李離李雲李璜李¶
鳳入漢中救定杜孟治聞離至命燕釋圍保州城初¶
燕攻定定衆飢餓偽降送金一器與燕燕納之居七¶
日氐至定還冬辰勢燕進圍之不聽孟治言離至先¶
攻肇營營破次攻定又破之燕懼戰將百騎走離等¶
大破州軍牙門蔡松退告孟治曰州軍以破賊衆不¶
<pb:KR2i0003_SBCK_008-15a>¶
可待也孟治怖護軍欲城守謂孟治曰賊來雖衆客¶
氣之常李區區有東南之逼必不分宿兵扵外不過¶
迎㧞定氐耳孟治曰不然雄冒稱帝王縦横天下以¶
遣重众必取漢中雖有牢城士民破瞻不可與待冦¶
也乃開門退走護軍北還孟治入大桑谷民數千家¶
車數千兩一夜行才數十里而梓潼荆子(有誤/疑字)以父與孟¶
治有隙合子弟追之及扵谷口孟治棄子走荆子獲¶
之及吏民千餘家惟漢國功曹母建荷檐仗曰吾雖¶
不肖一國大夫國亡不能存終不屬賊也餓&KR0174;谷中¶
積十餘日離等引還　漢中民句方白落率吏民還¶
守南鄭　二年詔書録尚討特功加散騎常侍都&KR0450;¶
<pb:KR2i0003_SBCK_008-15b>¶
二州進爵夷陵侯長子字以佩奉車都尉拜次子延¶
壽騎都尉　梁州以雄所破壊晉更以皇甫商為梁¶
州商不能之官更用順陽内史江夏張光為刺史治¶
新城　漢中民逼李鳳冦掠東走荆沔　三年冬天水¶
訇&KR0318;張金茍畧陽羅羕殺雄太尉李離降尚䧺太傅¶
驤李雲李璜攻羕為所破殺雲璜雄従弟也為司空¶
十有二月琦等　送離母子於尚尚斬之分其室¶
四年天水文石殺雄太宰李國以巴西降尚梓潼巴¶
西還屬　初巴西譙登詣鎮南請兵鎮南無兵表為揚¶
烈將軍梓潼内史義募三巴蜀漢民為兵克復州郡先¶
征宕渠殺雄巴西太守馬脫還住涪折衝將軍張羅進¶
<pb:KR2i0003_SBCK_008-16a>¶
據犍為之合水巴蜀為語曰譙登治涪城文石在巴西¶
張羅守合水巴氐郡得前　秋七月尚薨于巴南尚¶
字敬之一名仲字敬真襄陽人也歴尚書丞郎武&KR0092;¶
汝南太守徙梁州臨州　詔書除長沙太守下邳皮¶
素泰混為益州刺史兼西夷校尉楊烈將軍領義募¶
人及平西將軍當進治三闗時李驤急攻譙登素次¶
巴東敕平西將軍張順楊顯捄登尚子宇恚恨加登¶
糧運不給素至涪欲治執事執事懐懼　冬十有二¶
月素至巴郡降人天水趙攀閻蘭等夜殺素素字泰¶
混下邳人也建平都尉㬥重殺宇及攀巴郡亂不果¶
捄登三府官屬上巴東監軍冠軍將軍南陽韓松為¶
<pb:KR2i0003_SBCK_008-16b>¶
剌史校尉治巴東　五年春正月李驤破涪城獲登¶
巴西梓潼&KR0167;爲雄有　荆襄有亂氐苻成隗文作亂¶
宐都西上巴東雄衆攻僰道走犍為太守魏紀殺江¶
陽太守姚襲　二月氐隗文等反扵巴東㬥重討之未¶
下重殺太守韓松松字公治南陽人隗文司徒暨孫¶
也自領三府事　三月三府文武與巴東太守吏共¶
囚重及妻子於宐都殺之共表巴郡太守張羅字景¶
治行三府事羅治枳自討隗文於宫坼破降之旬月¶
復叛刼巴郡太守黄龕託以爲主龕窮急自殺主簿¶
楊預諫曰文之宿惡江川所知拘刼朙府誰不危心¶
虚假之名孰當信之可使張將軍知其丹誠何遽如¶
<pb:KR2i0003_SBCK_008-17a>¶
此龕曰賊已道斷何縁得令景治知之預乃作龕書¶
遣弟逃氐詣羅羅曰子宣宣誠吾自眀之耳隗文聞¶
怒囚龕執預問遣信狀龕曰不遣也文乃考預一日¶
夜預不言文欲殺龕預&KR0174;杖下文義之赦龕羅遣軍¶
討之破還羅自討之敗績身&KR0174;羅字景治河南梁人¶
也巴中無復餘種矣文驅畧吏民西上降雄將任回¶
獲犍為太守魏紀三府文武共表平西司馬王異行¶
三府事又領巴郡太守梁州剌史張光復治漢中¶
六年龍驤將軍江湯太守犍為張啓與廣漢羅琦共¶
殺異異字彦眀蜀人也啓復行三府事羅琦行巴郡¶
太守啓病亡啓字進朙犍為人蜀車騎將軍張翼孫¶
<pb:KR2i0003_SBCK_008-17b>¶
也三府文武復共表涪陵太守義陽向沈行西夷校¶
尉吏民南入涪陵　建興元年春沈卒涪陵多疫癘¶
蜀郡太守江陽程融宐都太守犍為楊芬西夷司馬¶
巴郡常歆都安令蜀郡常倉&KR0042;等共推汶山太守涪¶
陵蘭維為西夷校尉　時中原既亂江東有事捄援¶
無所顧望融等共率吏民北出枳欲下巴東遂為雄¶
將李恭費黒所破獲　五月梁州刺史張光討王如黨¶
涪陵李運巴西王建於蛇盤便作山疑其欲叛也運¶
建走保　拘山光遣軍攻破殺之建女聓楊虎保黄¶
金山以叛討之虎夜棄營還趣厄水去州城四十里¶
住光遣其子孟萇討之迭有勝負光求助於武都氐¶
<pb:KR2i0003_SBCK_008-18a>¶
王楊茂&KR0679;虎亦求捄於茂&KR0679;初茂&KR0679;子難敵遣養子¶
適賈梁州私買良人子一人光怒鞭殺之難敵以是¶
怨光曰使君初來大荒之後兵民之命仰我氐活氐¶
有小罪不能貰也隂謀討光㑹光虎求捄　秋八月¶
茂搜遣難敵將騎入漢中外言助光内實應虎至州¶
城下光以牛酒饗勞遣與孟萇共討虎孟萇自處前¶
難敵繼後與虎戰久難敵従後擊孟萇大破生禽孟¶
萇殺之　九月光恚&KR0174;州人共推始平太守胡子序¶
領州　冬十月虎與氐急攻州城子序不能守委城¶
退走氐虎得州城&KR0036;光塚㷊其屍䘮難敵得光鼓吹¶
妓樂自号刺史虎領吏民入蜀漢中民張咸等討難¶
<pb:KR2i0003_SBCK_008-18b>¶
敵難敵退還咸復入蜀於是三州沒為雄矣　蜀自¶
太康至于太安頻恠異成都北鄊有人嘗見女子僻¶
入草中往視物如人有身形頭目口無手足能動揺¶
不能言廣漢有馬生角長大各半寸又有驢無皮毛¶
&KR0221;肉飲食數日&KR0174;繁什邡郫江原生草髙七八尺莖¶
葉赤子青如牛角内史耿滕以為朱草表美於成都¶
王元康三年正月中欵一夜有火光地仍震童謡曰¶
郫城堅盎底穿郫中細子李特細又曰江橋頭闕下¶
市成都北門十八字及尚在巴郡也又曰巴郡葛當¶
下美巴郡皮素之西上也又曰有客有客來侵門陌¶
其氣欲索武平府君云譙周言巴沒三十年後當有¶
<pb:KR2i0003_SBCK_008-19a>¶
異人入蜀蜀由之亡蜀亡之嵗去周三十三年又曰¶
宋岱不&KR0174;則孫阜不交市三旬之間流雄之&KR0545;懸扵¶
轅門愚以為宋岱方進阜見得質及更推敗設岱生¶
在無所保據矣杜弢自湘中與柳監軍書曰前諸人¶
不能寛李特一年又不以徐士權為汶山太守而屯¶
故如此謂失之毫釐差以萬里斯言有似然必以不¶
村漸為恨者流民初西當承詔書閉闗不入其次易¶
代趙廞選宐内遣平西綿竹之㑹聽王敦之計少可¶
以寧毫釐之覺非彼之謂也¶
譔曰先王䂓方萬國必兼親尊賢能而任宗盟者葢¶
内藩王室外禦叛侮故元牧有連率之職奉貢無失¶
<pb:KR2i0003_SBCK_008-19b>¶
職之愆奚及漢氏部州必卿佐之才郡守皆台&KR0166;之¶
望是以王尊王褒著名前世第五倫蔡茂徑登三司¶
斯作逺之准格不凌之令範也自大同後能言之士¶
無不以西土張曠為憂求王皇宗&KR0035;賢建徳于時莫¶
察視險若夷缺垣不防任非其噐啓戎長冦遂覆三¶
州詩所謂四國無正不用其良也¶
華陽國志卷苐八¶

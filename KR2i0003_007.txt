# -*- mode: mandoku-view; -*-
#+TITLE: 華陽國志
#+DATE: 2015-09-10 23:33:13.392881
#+PROPERTY: ID KR2i0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB02n0049-007華陽國志-卷第七.
<pb:KR2i0003_SBCK_007-1a>¶
華陽國志卷苐七¶
　　　　　劉後主志¶
後主諱禪字公嗣先主太子甘夫人所生也襲位時¶
年十七　建興元年夏五月後主即位尊皇后呉氏¶
曰皇太后大赦改元扵魏黄初四年呉黄武二年也¶
　立皇后張氏車騎將軍張飛女也封丞相亮武鄊¶
侯中護軍李嚴假節加光禄勲封都鄊侯督永安事¶
中軍師衛尉魯國劉琰亦都鄊侯中護軍趙雲江州¶
都督費觀屯騎校尉丞相長史王連中部督襄陽向¶
寵及魏延呉懿皆封都亭侯楊洪王謀等關内侯¶
南中諸郡竝叛亂亮以新遭大䘮未便加兵遣尚書¶
<pb:KR2i0003_SBCK_007-1b>¶
南陽鄧芝固好扵呉呉王孫權曰吾誠願與蜀和親¶
但主㓜國小慮不自存芝對曰呉蜀二國之地呉有¶
三江之阻蜀有重險之固大王命世之英諸葛亮一¶
時之傑合此二長共爲唇齒進可兼幷天下退可鼎¶
足而峙大王如臣服扵魏魏則上望大王入朝其次¶
求太子入侍若其不從則奉辭伐叛蜀必順流見可¶
而進如此江南之地非復大王之有也呉王大悅與¶
蜀和報使䀻歲通芝後累徃權曰若滅魏之後二主¶
分治不亦樂乎芝對曰滅魏之後大王未深識天命¶
者戰爭方始耳權曰君之誠懇乃至於此書與亮曰¶
丁掞厷張隂化不實和合二國惟有鄧芝　二年丞¶
<pb:KR2i0003_SBCK_007-2a>¶
相亮開府領益州牧事無巨細咸决扵亮亮乃撫百¶
姓示儀軌約官職從權制盡忠益時者雖讎必賞犯¶
法怠慢者雖親必罰服罪輸情者雖重必釋遊辭巧¶
飾者雖輕必戮善無微而不賞惡無纎而不貶庻事¶
精練物究其本循名責實虚僞不齒終乎封域之内¶
畏而愛之刑政雖峻而無怨者以其用心平勸戒眀¶
也　辟尚書郎蔣琬及廣漢李邵巴西馬勳　爲掾¶
南陽宗預爲主簿秦宓為别駕犍爲五梁爲功曹梓¶
潼杜微為主簿皆州俊彦也而江夏費禕南郡董允¶
郭攸之始爲侍郎賛揚日月　呉遣中郎將張温來¶
聘報鄧芝也將返命百官餞焉惟宓未徃亮累催之¶
<pb:KR2i0003_SBCK_007-2b>¶
温問曰彼何人也亮曰益州學士者也及至温問宓¶
曰君學乎荅曰五尺童子皆學何况小人温曰天有¶
頭乎在何方也宓曰詩云乃眷西顧知其在西又曰¶
天有耳乎宓曰詩不云乎鶴鳴九皐聲聞于天若無¶
其耳何以聽之又曰天有足乎曰詩不曰乎天步艱¶
難之子不猶若其無足何以步之又曰天有姓乎曰¶
姓劉何以知之曰其子姓劉又曰日生扵東乎曰雖生¶
扵東終没扵西答問如響之應聲温大敬服宓亦尋¶
遷右中郎將長水校尉大司農　三年春長水校尉¶
廖立坐謗訕朝廷改徙汶山立自荆州與龎竝見知¶
而性傲侮後更冗散故致黜廢　三月亮南征四郡以¶
<pb:KR2i0003_SBCK_007-3a>¶
弘農太守楊儀爲參軍從行步兵校尉襄陽向朗爲¶
長史統留府事　秋南中平軍資所出國以冨饒¶
冬亮還至漢陽與魏降人李鴻相見說新城太守孟¶
達委仰扵亮無已亮方北圖欲招達為外援謂參軍¶
蔣琬從事費詩曰歸當有書與子度相聞對曰孟達¶
小子昔事振不忠後奉先帝背叛反覆之人何足與¶
書亮不答詩數率意而言故凌遲扵世　十有二月¶
亮至群官皆道迎而亮命侍郎費諱參乗禕官小¶
年幼衆士扵是莫不易觀　四年永安都護李嚴還¶
督江州城巴郡大城以征西將軍汝南陳到督永安¶
封亭侯　是歲魏文帝崩眀帝立　五年魏太和元¶
<pb:KR2i0003_SBCK_007-3b>¶
年也春丞相亮將北伐上䟽曰今天下三分益州疲¶
弊此誠危急存亡之秋也然侍衛之臣不懈扵内忠¶
志之士亡身扵外者咸追先帝之遇欲報之陛下也¶
先帝以臣謹慎故臨崩寄臣以大事受命以來夙夜¶
憂嘆故五月渡瀘深入不毛今南方以定兵甲以足¶
當帥將三軍北平中原庶竭駑鈍攘除姧兇克𣸪漢¶
室還乎舊都此臣所報先帝而忠扵陛下願陛下託¶
臣以討賊興復不効則治臣之罪以告先帝之靈陛¶
下亦宐自謀諮諏善道察納雅言不宐引喻失所以¶
塞忠諫之路也又曰親賢臣逺小人先漢所以興隆¶
昵小人踈君子後漢所傾覆侍中郭攸之費禕侍郎¶
<pb:KR2i0003_SBCK_007-4a>¶
董允先帝簡㧞以遺陛下斟酌䂓益進盡忠言則其¶
任也宫省之事&KR0662;以諮之必能禆補闕漏有所廣益¶
也　以尚書南陽陳震爲中書令治中張裔爲留府¶
長史與參軍蔣公琰知居府事　二月亮出屯漢中¶
營沔北陽平石馬以鎮北將軍魏延爲司馬　六年¶
春丞相亮揚聲由斜谷道取郿使鎮東將軍趙雲中¶
監軍鄧芝據箕谷為疑軍魏大將軍曺真舉衆當之¶
亮身率大衆攻祁山賞罰肅而號令眀天水南安安¶
定三郡叛魏應亮關中響震魏眀帝西鎮長安命張¶
郃拒亮亮使參軍襄陽馬謖禆將軍巴西王平及張¶
沐李盛黄襲等在前違亮節度爲郃所破平獨歛衆¶
<pb:KR2i0003_SBCK_007-4b>¶
爲殿而雲芝亦不利亮㧞將西縣千餘家還漢中戮¶
謖及沐盛以謝衆奪襲兵貶雲秩長史向朗以不時¶
臧否免罷超遷平參軍進位討寇將軍封亭侯統軍¶
五年亮上䟽曰臣以弱才叨竊非據親秉節旄以厲¶
三軍不能訓章眀法臨事而懼至有街亭違令之闕¶
箕谷不戒之失咎皆在臣臣授任無方春秋責帥職¶
臣是當請自貶三等以督厥咎扵是以亮爲右將軍¶
行丞相事辟天水姜維為倉曹掾加奉義將軍封當¶
陽亭侯亮書與長史張裔參軍蔣琬稱維曰姜伯約¶
西州上士馬季常李永南不如也　冬亮復出散關圍¶
陳倉糧盡還魏將王雙追亮亮合戰斬雙　七年春¶
<pb:KR2i0003_SBCK_007-5a>¶
丞相亮遣䕶軍陳戒攻武都隂平魏雍州刺史郭淮¶
出將擊戒亮自至建威淮退遂平二郡　後主詔䇿¶
亮曰街亭之敗咎由馬謖而君引愆深自抑損重違¶
君意聽順所守前年耀師馘斬王雙今歲爰征郭淮¶
遁走降集氐羗興復二郡威震凶暴功勲赫然復君¶
丞相君其無辭　夏四月呉主孫權稱尊遣衛尉陳¶
震慶問呉與蜀約分天下　冬城漢樂　八年春丞¶
相亮以參軍楊儀爲長史加綏逺將軍遷姜維護軍¶
征西將軍　秋魏大將軍司馬宣王由西城征西車¶
騎將軍張郃由子午大司馬曺真由斜谷三道將攻¶
漢中丞相亮軍城固表進江州都護李嚴驃騎將軍¶
<pb:KR2i0003_SBCK_007-5b>¶
將二萬人赴漢中嚴初求以五郡爲巴州書先亮言¶
魏大臣陳群司馬懿竝開府亮乃加嚴中都䕶以嚴¶
子豐爲江州都督大雨道絶真等還丞相亮以當先¶
北征因留嚴漢中署留府事嚴改名平　丞相司馬¶
魏延將軍呉懿西入羗中大破魏後將軍費擢雍州¶
刺史郭淮于陽谿延遷前軍師鎮西將軍封南鄭侯¶
懿左將軍高陽鄊侯徙魯王永爲甘陵王梁王理爲¶
安平王皆以魯梁在呉分故也　九年春丞相亮復¶
出圍祁山始以木牛運參軍王平守南圍司馬宣王¶
拒亮張郃拒平亮慮糧運不繼三䇿告都護李平曰¶
上計斷其後道中計與之持久下計還住黄土時宣¶
<pb:KR2i0003_SBCK_007-6a>¶
王等糧亦盡盛夏雨水平恐運漕不給書白亮宐¶
振旅　夏六月亮承平指引退張郃至青封交戰爲亮¶
所殺　秋八月亮還漢中平懼亮以運不辨見責欲¶
殺督運領岑述驚問亮何故來還又表後主言亮偽¶
退亮怒表廢平爲民徙梓潼奪平子豐兵以爲從事¶
中郎與長史蔣琬共知居府事時費禕爲司馬也¶
十年春丞相亮休士勸農車騎將軍劉琰與軍師魏¶
延不和還成都　秋旱亮練兵講武　十一年魏青龍¶
元年也丞相亮治斜谷閣運糧谷口　十二年春丞¶
相亮以流馬運從斜谷道出武功據五丈原與司馬¶
宣王對扵渭南亮每患糧不繼使志不伸乃分兵屯¶
<pb:KR2i0003_SBCK_007-6b>¶
田爲久住之基耕者雜扵渭濱居民之間百姓安堵¶
軍無私焉　秋八月亮疾病䘚于軍時年五十四還¶
葬漢中定軍山塚足容棺歛以時服諡曰忠武侯鎮¶
西大將軍魏延與長史楊儀素不和亮既恃延勇猛¶
又惜儀籌畫不能偏有所廢常恨恨之為作甘戚論¶
二子不感延常舉刃擬儀涕淚交流惟護軍費禕和¶
解中間終亮之世盡其器用儀欲案亮成䂓將䘮引¶
退使延斷後姜維次之延怒舉軍先歸南鄭各相表¶
反留府長史蔣琬侍中董允保楊儀疑延延逆欲擊¶
儀儀遣平北將軍馬倵討滅延延自以武幹常求將¶
數萬别行依韓信故事亮不許以亮為怯及儀將退¶
<pb:KR2i0003_SBCK_007-7a>¶
使費禕造延延曰公雖亡吾見在當率衆擊賊豈可¶
以一人亡廢國家大事乎使禕報儀不可故欲討儀¶
儀率諸軍還成都大赦以呉懿爲車騎將軍假節督¶
漢中事初亮宻表後主以儀性狷狹若臣不幸可以¶
蔣琬代臣扵是以琬爲尚書令揔統國事以儀爲中¶
軍師司馬費禕為後軍師征西姜維爲右監軍輔漢¶
將軍鄧芝前軍師領兖州刺史張翼前領軍竝典軍¶
政　廖立在汶山聞亮䘚垂泣曰吾終扵左袵矣李¶
平亦發病死初立平爲亮所廢安奄没齒常冀亮當¶
自補復䇿後人不能故感憤焉　十三年拜尚書令蔣¶
琬爲大將軍領益州剌史以貲褘爲尚書令時新䘮¶
<pb:KR2i0003_SBCK_007-7b>¶
元帥逺近危悚琬超登大位既無戚容又無喜色衆¶
望漸服侍郎董允兼虎賁中郎將統宿衛兵軍師楊¶
儀自以年官在琬前雖同為參軍長史已常征伐勤¶
苦更處琬下　怨望謂費褘曰公亡際吾當舉衆降¶
魏處世寧當落度如此邪令人追悔不可及褘表其¶
言廢徙漢嘉儀又上書激切遂行儀重辟　呉以亮之䘚¶
也又増巴丘守萬人蜀亦益白帝軍右中郎宗預使¶
呉呉主曰東之與西共爲一家何以益白帝守預對曰¶
東增巴丘之戍蜀益白帝之兵俱事勢宐然不足以¶
相問也　十四年夏四月後主西巡至湔山登坂觀¶
汶川之流武都氐王符徤請降將軍張尉迎之過期不至¶
<pb:KR2i0003_SBCK_007-8a>¶
大將軍琬憂之牙門將巴西張嶷曰徤求附𣢾至必¶
無返滯聞徤弟狡不能同功各將乖離是以稽耳徤¶
弟果叛就魏徤率四百家隨尉居廣都縣　十五年¶
魏景初元年也　夏六月皇后張氏薨諡曰敬哀¶
是歲車騎將軍呉懿卒以後典軍安漢將軍王平領¶
漢中太守代懿督漢中事　懿從弟班漢大將軍何¶
進官屬呉匡之子也名常亞懿官至驃騎將軍持節¶
鄊侯時南郡輔匡光弼零陵劉邕南和官亦至鎮南¶
將軍潁川袁淋南郡高翔至大將軍淋征西將軍¶
延熈元年春正月立皇后張氏敬哀皇后妹也大赦¶
改元立子璿爲太子瑤爲安定王以典學從事巴西¶
<pb:KR2i0003_SBCK_007-8b>¶
譙周爲太子家令梓潼李譔爲僕射皆名儒也　冬十¶
二月大將軍出屯漢中　更拜王平以前護軍署大將¶
軍府事尚書僕射李福爲前監軍領大將軍司馬¶
延熈二年春三月進大將軍琬大司馬開府辟治中¶
從事犍為楊義爲東曹掾義性簡琬與言時不應¶
荅羣吏以爲慢琬曰夫人心不同各如其面面從後¶
言古人所戒義欲贊吾是耶則非本心欲反吾言也¶
則顯吾之非是以嘿然此義之快也　督農楊敏常¶
毁琬作事憒憒誠非前人也或以白琬琬曰吾信不¶
如前人主者白乞問憒憒狀琬曰茍其不如則憒憒¶
矣復問何也後敏坐事下獄人以為必死琬心無適¶
<pb:KR2i0003_SBCK_007-9a>¶
莫是以上下輯睦歸仰扵琬蜀猶稱治　輔漢將軍¶
姜維領大司馬是歲西征入羗中魏眀帝崩齊王即¶
位　延熈三年魏正始元年也　安南將軍馬忠率越¶
嶲太守張嶷平越嶲郡　四年冬十月尚書令費禕至¶
漢中與大司琬諮論事計歲盡還　五年春正月姜維¶
還屯涪縣大司馬琬以丞相亮數入秦川不克欲順¶
沔東下征三郡朝臣咸爲不可安南將軍馬忠自建¶
寧還朝因至漢中宣詔㫖于琬琬亦連疾動輟計遷¶
忠鎮南大將軍封彭鄊侯　六年大司馬琬上䟽曰¶
臣既闇弱加嬰疾疢奉辭六年䂓方無成夙夜憂慘¶
今魏跨帶九州除之未易如東西犄角但當蠶食然¶
<pb:KR2i0003_SBCK_007-9b>¶
呉期二三連不克果輒與費禕馬忠議以爲凉州胡¶
塞之要宐以姜維爲凉州剌史銜持河右今涪水陸¶
四通惟急是赴東北之便應之不艱　冬十月琬還¶
鎮涪以王平爲鎮北大將軍督漢中事姜維鎮西大¶
將軍凉州剌史　十有一月大赦遷尚書令費褘大¶
將軍録尚書事就遷江州都督鄧芝車騎將軍　七¶
年閏月魏大將軍曹爽征西將軍夏侯玄征蜀王平¶
白與護軍零陵劉敏拒興勢圍以大司馬琬疾病假¶
大將軍禕節率軍自成都赴漢中旌旗啟路馬人擐¶
甲羽檄交馳嚴鼓將發光禄大夫義陽來敏求共圍¶
棊禕留意博奕色守自若敏曰聊試君耳君信可人¶
<pb:KR2i0003_SBCK_007-10a>¶
必能辦賊者也比至爽退命鎮南大將軍馬忠平尚¶
書事　夏四月安平王卒子胤嗣　秋九月禕還大¶
司馬琬以病固讓州職于費禕董允扵是禕加大將¶
軍領益州剌史允加輔國將軍守尚書令允立朝正¶
色處中上則匡主下帥群司于時蜀人以諸葛亮蔣¶
費及允爲四相一號四英宦人黄皓便僻佞慧畏允¶
不敢爲非後主常欲采擇允曰妃后之數不可過十¶
二允常與典軍義陽胡濟大將軍禕共期遊宴命駕¶
將出郎中襄陽董恢造允修敬自以官卑少行求索¶
去允曰本所以出者欲與同好㳺談耳君以自屈方¶
展闊積舎此就彼非所謂也命解驂止駕允之下士¶
<pb:KR2i0003_SBCK_007-10b>¶
接物皆此類也君子以爲有周公之德　八年秋皇¶
太后吳氏薨謚曰穆　冬十有一月大將軍褘行軍¶
漢中&KR0680;九年夏六月褘還成都&KR0680;秋大赦司農孟光¶
衆責禕曰夫赦者偏枯之物非明世之所宐有也今¶
主上賢仁百寮稱職有何旦夕之急數施非常之㤙¶
以惠姧宄之惡上犯天時下違人理豈具瞻之高美¶
所望扵眀德㢤禕但顧謝焉初丞相時有言公惜赦¶
者亮荅曰治世以大徳不以小惠故匡衡呉漢不願¶
爲赦先帝亦言吾周旋陳元方鄭康成間每見啓告¶
治亂之道備曽不語赦也若景升季玉父子嵗嵗赦¶
宥何益扵治故亮時軍旅屢興赦不妄下也自亮殁¶
<pb:KR2i0003_SBCK_007-11a>¶
後兹制遂虧　蜀初闕三司之位以待天下賢人其¶
卿士皆勲徳融茂太常杜瓊學通行修衛尉陳震忠¶
惇篤粹孟光亮直著聞皆良幹也但光好指擿利病¶
大長秋南陽許慈普記(闕)性光禄來敏¶
舉措不慎失勢事者指當世美名不及特進太常廣¶
漢鐔承光禄勲河東裴雋也其朝臣尚書巴西司學¶
義陽胡博僕射巴西姚伷侍中汝南陳祗竝讃事業¶
　以故丞相長史向朗爲左將軍朗　自去長史優¶
㳺無事乃鳩合經籍開門誘士講論古義不豫世務¶
是以上自勢事下及童冠莫不宗敬焉　冬十有一¶
月大司馬琬卒諡曰恭侯中書令董允亦䘚超遷蜀¶
<pb:KR2i0003_SBCK_007-11b>¶
郡太守南陽吕乂爲尚書令進姜維爲衛將軍與大¶
將軍禕竝録尚書事維出隴西與魏將郭淮夏侯霸¶
戰剋之　十年涼州胡王白虎文治無戴等率衆降¶
魏將軍維徙之繁縣　汶山平康夷反維復討平之¶
過見廖立意氣自若維還假節　十一年鎮北將軍¶
王平卒以中監軍胡濟爲驃騎將軍假節領兖州刺¶
史代平督漢中事平始出軍武不大知書性警朗有¶
思理與馬忠竝垂事績平同郡勾扶亦果壯亞平官¶
至右將軍封宕渠侯後張翼與襄陽廖化竝爲大將¶
故時人為語曰前有何勾後有張廖平本養外家何¶
氏後復姓　夏五月大将軍禕出屯漢中　十二年¶
<pb:KR2i0003_SBCK_007-12a>¶
魏嘉平元年也魏誅大將軍曹爽右將軍夏侯覇來¶
降&KR1697;子也拜車騎將軍　四月大赦　秋衛將軍維¶
出雍州不克將軍勾安李韶降魏　十三年衛將軍¶
維復出西平不克而還　十五年呉主孫權薨子亮¶
立來告赴之如古義也　立子琮爲西河王　命大¶
將禕開府　尚書令吕乂卒以侍中陳祗守尚書令¶
加鎮軍將軍　十六年春正月朔魏降人郭脩因賀¶
㑹手刃殺大將軍費禕扵壽謚曰敬侯禕當國名畧¶
與蔣琬比而任業相繼雖典于外慶賞刑威咸咨於¶
已承諸葛之成䂓因循不革故能和壹自禕殁後閹¶
宦并權衛將軍維自負才兼文武加練西方風俗謂¶
<pb:KR2i0003_SBCK_007-12b>¶
自隴以西可制而有禕常裁制至是無憚屢出師旅¶
功績不立政刑失錯矣　四月維將數萬攻南安魏¶
雍州刺史陳泰捄之維糧盡還　十七年魏正元元¶
年也春衛將軍維督中外軍事大赦　夏六月維復¶
出隴西隴西狄道長李簡舉縣降維圍襄武魏大將¶
徐質捄之維拔狄道河間臨洮三縣民入蜀居于綿¶
竹及繁　是歲魏帝齊王廢高貴鄊公即祚　十八¶
年春衛將軍維復議出征征西大將軍張翼廷爭以¶
國小不宐黷武維不聽　夏率車騎將軍夏侯霸及¶
翼出狄道大破魏雍州剌史王經于洮西經衆死數¶
萬經退保狄道城翼曰可矣不宐進或毁此成功爲¶
<pb:KR2i0003_SBCK_007-13a>¶
蛇畫足維必進魏征西將軍陳泰捄狄道維退駐鍾¶
題　十九年魏甘露元年也　春進衛將軍姜維爲¶
大將軍　秋八月維復出天水至上邽鎮西大將軍¶
胡濟失期不至大爲魏將鄧艾所破死者衆士庻由¶
是怨維而隴以西亦無寧歲　冬維還謝過引負求¶
自貶削扵是以維爲後将軍行大将軍　立子瓚爲¶
新平王大赦　二十年春大赦魏征東大將軍諸葛¶
誕以淮南叛連呉魏分關中兵東下後將軍姜維復¶
從駱谷出長城軍芒水與魏大將司馬望鄧艾相持¶
景耀元年姜維以誕破退還成都復拜大將軍　史¶
官言景星見大赦改元　宦人黄皓與尚書令陳祗¶
<pb:KR2i0003_SBCK_007-13b>¶
相表裏始豫政皓自黄門丞至今年爲奉車都尉中¶
常侍　姜維雖班在祗右權任不如蜀人無不追思¶
董允者時兵車久駕百姓疲弊太中大夫譙周者著¶
仇國論言可爲文王難爲漢祖人莫察焉　征北大¶
將軍宗預自永安徵拜鎮南將軍領兖州刺史以襄陽¶
羅憲爲鎮軍督永安事　呉大臣廢其主亮立孫沐¶
來告難如同盟也　大將軍維議以爲漢中錯守諸¶
圍適可禦敵不獲大利不若退據漢樂二城積穀堅¶
壁聽敵入平且重關鎮守以禦大敵攻關不克野無¶
散穀千里懸糧自然疲退此殄敵之術也扵是督漢¶
中胡濟却守漢壽監軍王含守樂城護軍蔣舒守漢¶
<pb:KR2i0003_SBCK_007-14a>¶
城又扵西安建威武衛石門武城建昌臨逺皆立圍¶
守　二年夏六月立子諶爲北地王恂爲新興王䖍¶
爲上黨王　以征西張翼爲左車騎將軍領冀州剌¶
史廣武督廖化爲右車騎將軍領并州刺史時南郡¶
閻宇爲右衛大將軍　秋八月丙子領中護軍陳祗¶
卒謚曰忠侯祗在朝上希主指下接閹宦後主甚善¶
焉以僕射南鄊侯董厥爲尚書令　三年魏景初元¶
年也　秋九月追諡故前將軍關羽曰壯繆侯車騎¶
將軍張飛曰桓侯驃騎將軍馬超曰威侯軍師龎統¶
曰靖侯後將軍黄忠曰剛侯　是歲魏帝髙貴鄊公¶
卒常道鄊公即帝位　四年春三月追諡故鎮軍趙¶
<pb:KR2i0003_SBCK_007-14b>¶
雲曰順平侯　冬十月大赦拜丞相亮子武鄊侯瞻¶
中都護衛將軍遷董厥輔國大將軍與瞻輔政以侍¶
中義陽樊建守尚書令自瞻厥用事黄皓秉權無能¶
正矯者惟建持不與皓和好徃來而秘書令河南郄¶
正與皓比屋周旋皓從微至著既不憎正又不愛之¶
官不過六百石常免扵憂患　五年春正月西河王¶
琮卒　大將軍維惡皓之咨擅啓後主欲殺之後主¶
曰皓趨走小臣耳徃者董允切齒吾常恨之君何足¶
介意維本覊旅自託而功効無稱見皓枝附葉連懼¶
扵失言遜辭而出後主敕皓詣維陳謝維誘皓求沓¶
中種麥以避内逼皓承白後主　秋維出侯和為魏將¶
<pb:KR2i0003_SBCK_007-15a>¶
鄧艾所破還駐沓中皓協比閻宇欲廢維樹宇故維¶
懼不敢還　六年春魏相國晉文王命征南將軍鄧¶
艾鎮西將軍鍾㑹雍州剌史諸葛緒益州刺史師纂¶
五道伐蜀大將軍姜維表後主求遣左右車騎張翼¶
廖化督諸軍分護陽安關口及隂平橋頭黄皓信巫¶
鬼謂敵不來啟後主寢其事群臣不知　夏艾將入¶
沓中㑹將向駱谷蜀方聞之遣張翼董厥爲陽安關¶
外助廖化爲維援繼大赦改元炎興比至隂平聞諸¶
葛維向建威故待月餘維爲鄧艾所摧還隂平　鍾¶
㑹圍樂城遣别將攻關分將蔣舒開門降督傅僉奮¶
戰而死　冬㑹以樂城不下徑長驅而前翼厥之至¶
<pb:KR2i0003_SBCK_007-15b>¶
漢壽也維化捨隂平還保劒閣拒㑹㑹不能剋糧運¶
懸逺議欲還而鄧艾由隂平景谷傍入後主又遣都¶
護諸葛瞻督諸軍拒艾至漢涪不進尚書郎黄崇權¶
子也勸瞻速行固險無令敵得入坪言至流涕瞻不¶
從前鋒已破艾徑至涪瞻退保綿竹艾書誘瞻曰若¶
降者必表封琅邪王瞻怒殺艾使戰于綿竹瞻軍敗¶
績瞻臨陣死崇及羽林督李球尚書張遵皆必死没¶
命瞻長子尚歎曰父子荷㤙不早斬黄皓以致敗國¶
殄民用生何為乃驅馬赴魏軍而死　百姓聞艾入¶
坪驚迸山野後主㑹群臣議欲南入七郡或欲奔呉¶
光禄大夫譙周勸降魏魏必裂土封後主後主從之¶
<pb:KR2i0003_SBCK_007-16a>¶
遣侍中張紹駙馬都尉鄧良賫璽綬奉牋詣艾降北¶
地王諶恚憤殺妻子而後自殺　艾至成都後主轝¶
櫬面縳銜璧迎之艾親釋其縳受其璧焚其櫬承制¶
拜驃騎將軍使止其宫執黄皓將殺之受賂而赦之¶
諸圍守皆奉後主敕令乃下姜維未知後主降謂且¶
固城素與執政者不平欲使其知衛敵之難而後逞¶
志乃迴由巴西出郪五城㑹被後主手令乃投戈釋¶
甲詣鍾㑹降于涪軍士莫不奮擊以刃斫石　明年¶
春正㑹構艾檻車見徵㑹圖異計竒維雄勇還其節¶
益本兵謂長史杜預曰姜伯約比中州名士夏侯太¶
初諸葛公休不如也鄧艾亦謂蜀人曰姜維雄兒也¶
<pb:KR2i0003_SBCK_007-16b>¶
㑹維到出同車坐同席將至成都自稱益州牧以叛¶
恃維爲爪㸦欲遣爲前將軍伐中國維既失䇿又知¶
㑹意志廣教㑹誅北諸將諸將既死徐欲殺㑹盡坑¶
魏兵還後主宻書通後主曰願陛下忍數日之辱臣¶
欲使社稷危而復安日月幽而𣸪朙魏太后崩㑹命¶
將發䘮因欲追之諸將半入而南安太守胡烈等知¶
其謀燒成都東門以襲殺㑹及維張翼後主太子璿¶
等軍衆抄掠數日乃定　三月後主舉家東遷洛陽¶
丁亥封安樂縣公食邑萬戸賜絹萬匹奴婢百人他¶
物稱此兄弟子孫爲郡都尉侯者五十餘人以譙周¶
全國濟民封城陽亭侯秘書令郄正舎妻子隨侍後¶
<pb:KR2i0003_SBCK_007-17a>¶
後主相導威儀封關内侯扵是尚書令樊建殿中督¶
張通侍中張紹亦封侯劉氏凡得蜀五十年正稱尊¶
號四十二年¶
蜀郡太守王崇論後主曰昔世祖内資神武之大才¶
㧞四屯之竒將猶勤而獲濟然乃外登天衢車不輟¶
駕坐不安席非&KR1697;朙弘鑒則中興之業何容易哉後¶
主不常之君雖有一亮之經緯内無骨附之謀外無¶
爪牙之將焉可苞括天下也又曰鄧艾以疲兵二萬¶
溢出江由姜維舉十萬之師案道南歸艾爲成禽禽¶
艾已訖復還拒㑹則蜀之存亡未可量也乃迴道之¶
巴逺至五城使艾輕進徑及成都兵分家滅已自招¶
<pb:KR2i0003_SBCK_007-17b>¶
之然以鍾㑹之智略稱爲子房姜維䧟之莫至剋㨗¶
籌笇相應優劣惜哉愚以爲維徒能謀一㑹不慮窮¶
兵十萬難爲制御美意播越矣¶
譔曰諸葛亮雖資英覇之能而主非中興之器欲以¶
區區之蜀假已廢之命北吞强魏抗衡上國不亦難¶
哉似宋襄求覇者乎然亮政脩民理威武外振爰迄¶
琬褘遵修弗革攝乎大國之間以弱爲强猶可自保¶
姜維才非亮匹志繼洪軌民嫌其勞家國亦䘮矣¶
華陽國志卷苐七¶

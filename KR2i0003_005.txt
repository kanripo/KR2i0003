# -*- mode: mandoku-view -*-
#+TITLE: 華陽國志
#+DATE: 2015-09-23 10:05:04
#+PROPERTY: JUAN 5

<md:KR2i0003_SBCK_004-24a>¶<md:KR2i0003_SBCK_005-1a>¶
<pb:KR2i0003_WYG_005-1a>
欽定四庫全書
　華陽國志卷五¶
　　　　　　　　　　　　　晉　常璩　撰

　　公孫述劉二牧志¶
先王命史立典逺則經紀人倫三材炳焕品物章矣¶然
而有志之士猶敢議論於鄉校之下芻蕘之人加¶之謠
誦於林野之中管闚瞽言君子有採所以綜核¶羣善休
風惟照也公孫述劉牧二主之廢興存亡漢¶書國志固
<pb:KR2i0003_WYG_005-1b>
以詳矣統之州部物有條貫必申斯篇者¶格之前憲左
氏素臣之功王侯之載籍也而八國之¶語作焉五傳淵
邃大義洋洋聖人之微言也而八覽¶之書興焉茍在宜
稱雖道同世出一事身見遊精博¶志無嫌其繁矣　漢
十二世孝平皇帝帝祚短促國統三<md:KR2i0003_SBCK_005-1b>¶絶孝元后兄子安漢
公新都侯魏郡王莽簒盜稱天¶子改天下郡守為卒正
又改蜀郡為導江遷故中散¶大夫茂陵公孫述字子陽
為導江卒正治臨卭而劉¶辟起兵廣漢更始劉聖公在
<pb:KR2i0003_WYG_005-2a>
南陽蜀欲應之㑹宗成¶垣副王岑等作亂述率吏民拒
禦之所在討破作圍¶守防遏逸越斬首萬計遂據成都
威有巴漢政治嚴¶刻民不為非更始誅王莽都關中為
赤眉賊所敗¶　建武元年世祖光武皇帝即位河北述
夢人謂已曰¶公子系(後漢作八/厶子系)十二為期述以語婦婦
曰朝聞道夕死¶尚可何況十二乎㑹夏四月龍出府殿
前以為瑞應¶述遂稱皇帝號大成建元龍興以莽尚黄
乃服色尚<md:KR2i0003_SBCK_005-2a>¶白自以興西方為金行也以功曹李熊為大
<pb:KR2i0003_WYG_005-2b>
司徒巴¶部任滿為大司空弟恢為太尉具置百官造十
層赤¶樓帛蘭改益州為司𨽻蜀郡為成都尹時世祖方
平¶河北而荆邯延牙並歸述盡有益州置鐵錢官廢銅¶
錢百姓貨賣不行蜀中童謡曰黄牛白腹五銖當復¶謂
莽黄牛述為白腹五銖漢錢言漢當復也故主簿¶李隆
(後漢作/張隆)常少數諫述歸帝稱藩述不納天水隗囂¶亦據
隴連述蜀土清晏述乃移檄中國稱引圖緯以¶惑衆世
祖報曰西狩獲麟讖曰乙子夘金即乙未歲¶授劉氏非
<pb:KR2i0003_WYG_005-3a>
西方之守也光廢昌帝立子公孫即霍光¶廢昌邑王立
孝宣帝也黄帝姓公孫自以土德君所<md:KR2i0003_SBCK_005-2b>¶知也漢家九百
二十歲以䝉孫亡受以承相其名當¶塗髙髙豈君身耶
吾自繼祖而興不稱受命求漢之¶斷莫過王莽近張滿
作惡兵圍得之歎曰為天文所¶誤恐君復誤也又使述
舊交馬援喻述述不從　荆邯說述曰¶昔湯以七十里
王天下文王方百里臣諸侯以次漢¶祖敗而復征傷瘳
復戰故能禽秦亡楚以弱為强况¶今地方數千杖㦸百
<pb:KR2i0003_WYG_005-3b>
萬天下之心未有所歸不東出¶荆門北陵關隴與之進
退則王業不全子孫不久安¶也述悅之乃出軍荆門陳
倉欲震盪秦楚多改易郡¶縣分封子弟淫恣過度然國
富民殷户百餘萬世祖¶未遑加兵與述及隗囂書輒署
公孫皇帝　七年囂<md:KR2i0003_SBCK_005-3a>¶背漢降述述封為王厚資給之
十年世祖命大司¶馬呉漢與大司徒鄧禹討囂平隴右
述聞而惡之城¶東素有秦時空倉述更名白帝倉使人
宣言白帝倉¶暴出米巨萬公卿以下及國人就視之無
<pb:KR2i0003_WYG_005-4a>
米述曰倉¶去此數里虚妄如此隗王在數千里外言破
壊真不¶然矣　十一年世祖命征南大將軍岑彭自荆
門泝¶江征述又遣中郎將來歙及述舊交馬援奉詔喻
述¶隆少諌令服從述怒曰自古來有降天子乎尚書解¶
文卿大夫鄭文伯初亦諫述繫之暴室　六年二子¶幽
死自是莫有言者　彭破述荆門關及沔關徑至¶彭亡
述使刺客刺殺彭由是改彭亡曰平無言無賊<md:KR2i0003_SBCK_005-3b>¶也又使
刺客刺殺歙於武都世祖重遣呉漢與劉尚¶征述又
<pb:KR2i0003_WYG_005-4b>
遣臧宫從斜谷道入述使妹婿延牙距宫大¶司徒謝豐
距漢連戰輒北漢到城下軍其江橋及其¶少城豐在廣
都牙引還成都述謂曰事當奈何牙對¶曰男兒貴死中
求生敗中求成無愛財物也述乃大¶發金帛開門募兵
得五千餘人以配牙牙告漢戰因¶偽遣鼓角麾幟渡市
橋漢兵爭觀牙因放竒兵擊漢¶大破之漢溺水縁馬尾
至盎底得出後宫兵已至北¶門述復城守占書曰虜死
城下述以為漢等是虜乃¶自出戰述當漢牙當宫大戰
<pb:KR2i0003_WYG_005-5a>
牙殺宫兵數百三合三¶勝士卒氣驕漢益鼓之自旦至
日中饑不得食倦不得息日迭<md:KR2i0003_SBCK_005-4a>¶後述兵敗漢騎士髙平
以㦸刺述中頭即墜馬叩心¶者數十人都知是述前取
其首牙等悵然還城吏民¶窮急即夜開門出降漢盡誅
公孫氏及牙等諸將帥¶二十餘人放兵大掠多所殘害
是歲十二年也　漢¶搜求隱逸旌表忠義以述臣常少
李隆忠諫發憤病¶死表更遷葬贈以漢卿官蜀郡王皓
王嘉廣漢李業¶刎首死節表其門閭犍為朱遵絆馬死
<pb:KR2i0003_WYG_005-5b>
戰贈以將軍¶為之立祠費貽任永君業馮信等閉門素
隱公車特¶徵文齊守義益州封為列侯董鈞習禮明經
貢為博¶士程烏李育本有才幹擢而用之於是西土宅
心莫¶不鳬藻　建武十八年刺史郡守撫恤失和蜀郡
史<md:KR2i0003_SBCK_005-4b>¶歆怨呉漢之殘掠蜀也擁郡自保世祖以天下始平¶
民未忘兵而歆唱之事宜必克復遣漢平蜀多行¶誅戮
世祖誚讓於漢漢深陳謝自是守藩供職自建¶武至乎
中平垂二百載府盈西南之貨朝多華岷之¶士矣　漢
<pb:KR2i0003_WYG_005-6a>
二十二世孝靈皇帝政治衰缺王室多故¶太常竟陵劉
焉字君郎建議言刺史太守貨賂為官¶割剥百姓以致
離叛可選清名重臣以為牧伯鎮安¶方夏焉内求州牧
以避世難侍中廣漢董扶私於焉¶曰京都將亂益州分
野有天子氣焉惑之意在益州¶㑹刺史河南郄儉賦斂
繁擾流言逺聞而并州殺刺¶史張益涼州殺刺史耿鄙
焉議得行漢帝將徵儉加<md:KR2i0003_SBCK_005-5a>¶刑以焉為監軍使尋領益州
牧董扶亦求為蜀西部¶都尉太倉令巴郡趙韙去官從
<pb:KR2i0003_WYG_005-6b>
焉來西　中平元年¶涼州黄巾逆賊馬相趙祗等聚衆
綿竹殺縣令李升¶募疲役之民一二日中得數千人遣
王饒趙播等進¶攻雒城殺刺史儉并下蜀郡犍為旬月之
間破壊三¶郡相自稱天子衆以萬數又别破巴郡殺太
守趙韙¶部州從事賈龍素領家兵在犍為之青衣率吏
民攻¶相破滅之州界清淨龍乃選吏卒迎焉焉既到州
移¶治綿竹撫納離叛務行小惠時南陽三輔民數萬家¶
避地入蜀焉恣饒之引為黨與號東州士遣張魯斷¶北
<pb:KR2i0003_WYG_005-7a>
道枉誅大姓巴郡太守王咸李權等十餘人以立<md:KR2i0003_SBCK_005-5b>¶威刑
前後左右部司馬擬四軍統兵位皆二千石¶　漢獻帝
初平二年犍為太守任岐與賈龍惡焉之隂¶圖異計也
舉兵攻焉燒成都邑下焉禦之東州人多¶為致力遂克
岐龍焉意盛乃造乘輿車服千餘僣擬¶至尊焉長子範
為左中郎將仲子誕治書御史季子¶璋奉車都尉皆從
獻帝都長安惟叔子别部司馬瑁¶隨焉焉聞相者相陳
留呉懿妹當大貴為瑁聘之荆¶州牧山陽劉表上焉有
<pb:KR2i0003_WYG_005-7b>
子夏在西河疑聖人論帝遣¶璋曉喻焉焉留璋不遣反
　四年征西將軍馬騰自¶郿與焉範通謀襲長安治中
從事廣漢王商亟諫不¶從謀泄範誕受誅議郎河南龎
羲以通家將範誕諸<md:KR2i0003_SBCK_005-6a>¶子入蜀而天火燒焉車乗蕩盡延
及民家　興平元¶年焉徙治成都既痛二子又感祅灾
疽發背卒州帳¶下司馬趙韙治中從事王商等貪璋温
仁共表代又¶京師大亂不能更遣天子除璋監軍使者
領益州牧¶以韙為征東中郎將率衆征劉表　璋字季
<pb:KR2i0003_WYG_005-8a>
玉既襲¶位懦弱少斷張魯稍驕於漢中巴夷杜濩朴胡
袁約¶等叛詣魯璋怒殺魯母弟遣和德中郎將龎羲討
魯¶不克巴人日叛乃以羲為巴郡太守屯閬中禦魯羲¶
以宜須兵衛輒召漢昌賨民為兵或構羲於璋璋與¶之
情好攜隙趙韙數進諫不從亦恚恨也　建安五¶年趙
韙起兵數萬將以攻璋璋逆擊之明年韙<md:KR2i0003_SBCK_005-6b>¶敗羲懼
遣吏程郁宣㫖於郁父漢昌令畿索益賨兵¶畿曰郡合
部曲本不為亂縱有讒謏要在盡誠遂懐¶異志非所聞
<pb:KR2i0003_WYG_005-8b>
也羲令郁重徃畿曰我受牧恩當為盡¶節汝自郡吏宜
念効力不義之事莫有二意羲恨之¶使人告曰不從太
守家將及禍畿曰昔樂羊食子非¶無父子之恩大義然
也今雖羹子畿飲之矣羲乃厚¶謝於璋璋善畿遷為江
陽太守　十年璋聞曹公將¶征荆州遣中郎將河内隂
&KR0270;致敬公表加璋振威將¶軍兄瑁平冦將軍　十二年
璋復遣别駕從事蜀郡¶張肅送傁兵三百人并雜御物
公辟肅為掾拜廣漢¶太守　十三年仍遣肅弟松為别
<pb:KR2i0003_WYG_005-9a>
駕詣公公時已定<md:KR2i0003_SBCK_005-7a>¶荆州追劉主不存禮松加表望不足
但拜越巂比蘇¶令松以是怨公㑹公軍不利兼以疫病
而劉主尋取¶荆州松還疵毁曹公勸璋自絶因說璋曰
劉豫州使¶君之肺腑更可與通時扶風法正字孝直留
客在蜀¶不見禮恨望松亦以身抱利器忖璋不足與有
為常¶與正竊歎息松舉正可使交好劉主璋從之使正
將¶命正佯為不得已行又遣正同郡孟達將兵助劉主¶
守禦前後賂遺無限　十六年璋聞曹公將遣司𨽻¶校
<pb:KR2i0003_WYG_005-9b>
尉鍾繇伐張魯有懼心松進曰曹公兵强無敵天¶下若
因張魯之資以向蜀土誰能禦之者乎璋曰吾¶固憂之
而未有計松對曰劉豫州使君之宗室而曹<md:KR2i0003_SBCK_005-7b>¶公之深讐
也善用兵使之伐魯魯必破破魯則益州¶强曹公雖來
無為也且州中諸將龎羲李異等皆恃¶功驕豪欲有外
意不得豫州則敵攻其外民叛於内¶必敗之道也璋然
之復遣法正迎劉先主主簿巴西¶黄權諫曰左將軍有
驍名今請到欲以部曲遇之則¶不滿其心欲以賓客待
<pb:KR2i0003_WYG_005-10a>
之則一國不容二君客有太¶山之安則主有累&KR0401;之危
璋不聽從事廣漢王累倒¶懸於州門以死諫璋璋壹無
所納正既宣㫖隂獻䇿¶曰以明將軍之英才乗劉牧之
懦弱張松之股肱以¶響應於内然後資益州之富慿天
府之險以此成帝¶業猶反手也劉主大悅乃留軍師中
郎將諸葛亮將<md:KR2i0003_SBCK_005-8a>¶軍關侯張飛鎮荆州率萬人泝江西上
璋初勅所在¶供奉入境如歸劉主至巴郡巴郡嚴顔撫
心歎曰此¶所謂獨坐窮山放虎自衛者也劉主由巴水
<pb:KR2i0003_WYG_005-10b>
達涪¶城璋徃見之松復令正白劉主曰今因此㑹便可
執璋¶則將軍無用兵之勞坐定一州也軍師中郎將襄
陽¶龎綂亦言之劉主曰此大事也初入他國恩信未著¶
不可倉卒歡飲百餘日璋推劉主行大司馬司𨽻校¶尉
劉主推璋行鎮西大將軍領牧如故益劉主兵使¶伐張
魯又令督白水軍併三萬軍車甲精實而别璋¶還州劉
主次葭萌厚樹恩德以收衆心　十七年曹¶公征呉呉
主孫權呼劉主自救劉主貽璋書曰孫氏<md:KR2i0003_SBCK_005-8b>¶與孤本為脣
<pb:KR2i0003_WYG_005-11a>
齒今樂進在清泥與關侯相拒不徃赴¶救進必大克轉
侵州界其憂有甚於魯魯自守之賊¶不足慮也求益萬
兵及資寳璋但許四千他物半給¶張松書與劉主及法
正曰今大事垂可立如何釋此¶去乎松兄廣漢太守肅
懼禍及已白璋露松謀璋殺¶松劉主歎曰君矯殺吾内
主乎嫌隟始構璋勅諸關¶守不内劉主龎綂說曰隂選
精兵晝夜兼行徑襲成¶都璋既不武又無素豫一舉而
定此上計也楊懐髙¶沛璋之名將各仗强兵據守關頭
<pb:KR2i0003_WYG_005-11b>
數有牋諫璋遣將¶軍還將軍遣與相聞說當東歸並使
速裝二子既服¶將軍名又嘉將軍去必乘輕騎來見將
軍因此執之<md:KR2i0003_SBCK_005-9a>¶進取其兵乃向成都此中計也退還白帝
連引荆州¶徐還圖之此下計也劉主然其中計即斬懐
等遣將¶黄忠卓膺魏延等勒兵前行梓潼令南陽王連
固城¶堅守劉主義之不逼攻也進據涪城置酒作樂謂
龎¶綂曰今日之㑹可謂樂矣綂對曰伐人之國而以為¶
歡非仁者也劉主曰武王伐紂前歌後儛豈非仁也¶綂
<pb:KR2i0003_WYG_005-12a>
退出劉主請尋還謂曰向者之談阿誰為失綂曰¶君臣
俱失十八年璋遣將劉璝冷苞張任鄧賢呉懿¶等拒劉
主於涪皆破敗還保綿竹縣令懿詣軍降拜¶討逆將軍
　初劉主之南伐也廣漢鄭度說璋曰左¶將軍懸軍襲
我衆不滿萬百姓未附野穀是資計莫<md:KR2i0003_SBCK_005-9b>¶若驅巴西梓潼
民内涪水以南其倉廩野穀一皆燒¶除高壘深溝靜以
待之彼請戰不許久無所資不過¶百日必禽矣先主聞
而惡之法正曰璋終不能用無¶所憂也璋果謂羣下曰
<pb:KR2i0003_WYG_005-12b>
吾聞拒敵以安民未聞動民¶以避敵絀度不用故劉主
所至有資進攻綿竹璋復¶遣䕶軍南陽李嚴江夏費觀
等督綿竹軍嚴觀率衆¶降同拜禆將軍進圍璋子循於
雒城　十九年關侯¶綂荆州事諸葛亮張飛趙雲等泝
江降下巴東入巴¶郡巴郡太守巴西趙莋拒守飛攻破
之獲將軍嚴顔¶謂曰大軍至何以不降敢逆戰顔對曰
卿等無狀侵¶奪我州我州但有斷頭將軍無降將軍也
飛怒曰牽<md:KR2i0003_SBCK_005-10a>¶去斫頭顔正色曰斫頭便斫何為怒也飛義
<pb:KR2i0003_WYG_005-13a>
之引¶為賓客　趙雲自江州分定江陽犍為飛攻巴西
亮¶定德陽巴西功曹龔諆迎飛璋帳下司馬蜀郡張裔¶
距亮敗於栢下裔退還　夏劉主克雒城與飛等合¶圍
成都而偏將軍扶風馬超率衆自漢中請降劉主¶遣建
寧督李恢迎超超徑至璋震恐所署蜀郡太守¶汝南許
靖踰城出降璋知不敢誅被圍數十日城中¶有精兵三
萬穀支二年衆咸欲力戰璋曰父子在州¶二十餘年無
恩德以加百姓攻戰三年肌膏草野以¶璋故也何以能
<pb:KR2i0003_WYG_005-13b>
安遂遣張裔奉使詣劉主主許裔¶禮其君而安其民劉
主又遣從事中郎涿郡簡雍說<md:KR2i0003_SBCK_005-10b>¶璋璋素雅敬雍遂與同
輿而出降吏民莫不歔欷泣¶涕劉主復其所佩振威將
軍印綬還其財物遷璋于¶南郡之公安呉主孫權之取
荆州也以璋為益州刺¶史劉主東征璋還呉卒也¶
譔曰公孫述藉導江之資值王莽之虐民莫援者得¶跨
巴蜀而欺天罔物自取滅亡者也然祅夢告終期¶數有
極奉身歸順猶可以免矜愚遂非何其頑哉劉¶焉器非
<pb:KR2i0003_WYG_005-14a>
英傑圖射僥倖璋才非人雄據土亂世其見¶奪取陳子
以為非不幸也昔齊侯嗤晉魯之使旋䝉¶易乗之困魏
君賤公叔之侍人亦受割地之辱量才¶懐逺誠君子之
先畧也觀劉璋曹公之侮慢法正張<md:KR2i0003_SBCK_005-11a>¶松二憾既徵同怨
相濟或家國覆亡或三分天下古¶人一饋十起輟沐揮
洗良有以也¶
　
　
<pb:KR2i0003_WYG_005-14b>
　
　
　
　
　
　
　
　華陽國志卷五

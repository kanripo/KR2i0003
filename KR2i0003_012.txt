# -*- mode: mandoku-view; -*-
#+TITLE: 華陽國志
#+DATE: 2015-09-10 23:33:13.777753
#+PROPERTY: ID KR2i0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB02n0049-012華陽國志-卷第十二.
<pb:KR2i0003_SBCK_012-1a>¶
華陽國志巻苐十二¶
　　　　　序志　常璩道將¶
巴蜀厥初開國載在書籍或因文緯或見史記久逺¶
隱沒寔多踈略及周之丗侯伯擅威雖與牧野之師¶
希同&KR0576;要之㑹而秦資其冨用兼天下漢祖階之奄¶
有四海梁益及晉兮益爲寜司馬相如嚴君平揚子¶
雲陽成子玄鄭伯邑尹彭城譙常侍任給事等各集¶
傳記以作本紀略舉其隅其次聖稱賢仁人志士言¶
爲丗範行爲表則者名挂史録而陳君承祚别爲耆¶
舊始漢及魏煥乎可觀然三州土地不復悉載地理¶
志頗言山水歷代轉久郡縣分建地名改易扵以居¶
<pb:KR2i0003_SBCK_012-1b>¶
然辨物知方猶未詳僃于時漢晉方隆官司星列提¶
封圖簿歲集司空故人君學士䕃髙堂翳帷幙足綜¶
物土不必待本紀矣曩遭阨運凾夏滔堙李氏據蜀¶
兵連戰結三州傾墜生民殱盡府&KR1161;化爲狐狸之窟¶
城郭蔚爲熊羆之宿宅逰雉鹿田棲虎豹平原鮮麥¶
黍之苗千里蔑雞狗之響丘城蕪邑莫有名者嗟乎¶
三州近爲荒裔桒梓之域曠爲長野反側惟之心若¶
焚灼懼益遐棄城陴靡聞乃考諸舊紀先宿所傳并¶
南裔志驗以漢書取其近是及自所聞以著斯篇又¶
畧言公孫述蜀書咸熈以來䘮亂之事約取耆舊士¶
女英彦又肇自開闢終乎永和三年凡十篇號曰華¶
<pb:KR2i0003_SBCK_012-2a>¶
陽國記夫書契有五善逹道義章法戒通古今表功¶
勲而後旌賢能恨璩才短少無逺及不早援翰執素¶
廣訪博咨流離困瘵方資腐帛扵顛墻之下求餘光¶
扵灰塵之中劘滅者多故有所闕猶愈扵遺忘焉蜀¶
紀言三皇乘祗車出谷口秦宓曰今之斜谷也及武¶
王伐紂蜀亦從行史記周貞王之十六年秦厲公城¶
南鄭此谷道之通久矣而說者以爲蜀王因石牛始¶
通不然也本紀既以炳眀而丗俗間横有爲蜀傳者¶
言蜀王𧖟叢之間周迴三千歲又云荆人鼈靈死屍¶
化西上後爲蜀帝周萇弘之血變成碧珠杜宇之魄¶
化爲子䳌又言蜀椎髻左袵未知書文翁始知書學¶
<pb:KR2i0003_SBCK_012-2b>¶
案蜀紀帝居房心决事參伐參伐則蜀分野言蜀在¶
帝議政之方帝不議政則王氣流扵西故周失紀綱¶
而蜀先王七國皆王蜀又稱帝此則𧖟叢自王杜宇¶
自帝皆周之叔丗安得三千歲且太素資始有生必¶
死死終物也自古以來未聞死者能更生當世或遇¶
有之則爲恠異子所不言况能爲帝王乎碧珠出不¶
一処地之相距動數千里一人之血豈能致此子䳌¶
鳥今云是嶲或曰嶲周(去爲子嶲鳥故蜀人聞子嶲鳴皆起云/今案説文云蜀王望帝媱其相妻慚亡)¶
(爾雅亦云嶲周子嶲鳥也出蜀中/望帝嶲户圭切所言與蜀志所述相似)四海有之何必在蜀昔¶
唐帝萬國時雍虞舜光宅八表大禹功濟九州后稷¶
封殖天下井田之制庠序之教由來逺矣孔子曰述¶
<pb:KR2i0003_SBCK_012-3a>¶
而不作信而好古竊比扵我老彭則彭祖本生蜀爲¶
殷大史夫人爲國史作爲聖則僊自上丗見稱在昔¶
及周之末服事于秦首爲郡縣雖濵戎夷亦有冠冕¶
故蜀紀曰大人之鄊方大人之國也至于漢興反當¶
荒服而無書學乎漢書曰郡國之有文學因文翁始¶
若然翁以前齊魯當無文學㢤漢末時漢中祝元靈¶
性滑稽用州牧劉焉談調之末與蜀士燕骨聊著翰¶
墨當時以爲極歡後人有以爲惑恐此之類必起扵¶
元靈之由也惟智者辨其不然幸也綜其理數或以¶
爲西土嶮固衿帶易守丗亂先違道治後服若吳楚¶
然故逋逃必萃姧雄闚覦葢帝王者統天理物必居¶
<pb:KR2i0003_SBCK_012-3b>¶
土中德膺命運非可資能恃險以干常亂紀雖饕竊¶
名號終扵絶宗殄祀何者天命不可以詐詭而邀神¶
器不可以僥倖而取也是以四岳三塗陽城太室九¶
州之險而不一姓冀之北土馬之所産古無典國夫¶
恃險憑危不階曆數而能傳國垂丗所未有也故公¶
孫劉氏以敗扵前而諸李踵之覆亡扵後天人之際¶
存亡之術可以爲永鑒也干運犯曆破家䘮國可以¶
爲京觀也今齊之國志貫之一揆同見不臣所以防¶
狂狡杜姧萌以崇春秋敗絶之道也而顯賢能著治¶
亂亦以爲奨勸也其序曰¶
先王經畧萬國剖分厥甸巴梁式象懸辰九俊述職¶
<pb:KR2i0003_SBCK_012-4a>¶
賦政以均佐周斃紂相漢亡秦寔繁其民丗載其俊¶
　　　述巴蜀志苐一¶
維天有漢鑒亦有光實司羣望表我華陽炎劉是應¶
洪祚攸長¶
　　　述漢中志苐二¶
井絡啓耀文昌契符茫茫禹績畫爲九州功冐普天¶
率土以休光靈遐照慶祚爽流邦家濟濟丗德球球¶
　　　述蜀志苐三¶
蠢爾南域在彼要荒漢武德振蠻貃是攘開州列郡¶
幽裔來王柔逺能邇實須才良甄德表失以眀紀綱¶
　　　述南中志苐四¶
<pb:KR2i0003_SBCK_012-4b>¶
赤德中微臣猾干篡白虜乘釁致民塗炭爰迄靈獻¶
皇極不建牧后失國英雄迭進覆車齊軌䝉此艱難¶
　　　述公孫劉二牧志苐五¶
政去王室權流二桀瓜分天壤宰割民物舍彼信順¶
任此智計大道旣隱詭詐競設竝以豪捋力爭當丗¶
居正慮眀名號絶替身兼萬乗籍同列國¶
　　　述劉先主志苐六¶
乾坤渾始樹君立王天工人代萬邦是望眀不二日¶
地不二皇苟非其噐窮高必亢𪷟𪷟後主弗慮弗臧¶
負乘致冦丗業以䘮¶
　　　述劉後主志苐七¶
<pb:KR2i0003_SBCK_012-5a>¶
陽升三九品物始亨帝紘失振任非其良趙倡&KR0852;階¶
亂是用長羅州播蕩朱旌莫亢皮張不造戎醜攸行¶
哀哀冗黎顧瞻靡望¶
　　　述大同志苐八¶
素精南飄天維㢮綱薨薨特流肆其豺狼蕩雄纂承¶
殱我益梁牧守顛摧黔首辛嘗三州毁曠攸然以荒¶
絡結王罔民亦流亡¶
　　　述李特䧺期夀勢志苐九¶
華嶽降精江漢吐靈濟濟多士命丗克生德爲丗儁¶
幹爲時貞略舉士女表諸賢朙丗濟其美不隕其名¶
　　　述先賢士女揔讚論苐十¶
<pb:KR2i0003_SBCK_012-5b>¶
皇皇大晉下土是覆化澹教洽誕兹彦茂峨峨俊乂¶
亹亹英秀如嶽之崇如蘭之臭經德秉哲綽然有𥙿¶
　　　述後賢志苐十一¶
博考行故揔厥舊聞班序州部區别山川憲章成敗¶
旌照仁賢抑絀虚妄紏正謬言顯善懲惡以杜未然¶
　　　述序志苐十二¶
駟牡騤騤萬馬龍飛陶然斯猶阜㑹京畿麏獲西守¶
鹿從東麋郇伯勞之旬不接辰甞兹珍嘉甘心庻㡬¶
中爲令徳一行可師璝瑋倜儻貴韜光輝據冲體正¶
平揖宣尼導以禮樂教洽化齊木訥剛毅有威有懐¶
鏘鏘宫懸磬筦諧諧金奏石拊降福孔皆揔括道檢¶
<pb:KR2i0003_SBCK_012-6a>¶
揔覽幽微選賢與能人逺乎㢤¶
<pb:KR2i0003_SBCK_012-6b>¶
<pb:KR2i0003_SBCK_012-6b>¶
梁孟寕三州先漢以來士女目録¶
　　　　　　常道将集¶
高尚逸民嚴遵字君平(成都人也)¶
高尚逸民林閭字公孺(師之見方言/臨卭人揚雄)¶
徳行治中從事李弘字仲元(成都人也)¶
德行給事黄門侍郎揚雄字子雲(成都人也)¶
文學神童楊烏(雄子也預父玄文九歳卒)¶
文學侍中揚州刺史張寛字叔文(經還以教授者/成都人始受文翁遣東受七)¶
文學中郎将司馬相如字長卿(成都人也)¶
文學諫議大夫王襃字子淵(資中人也)¶
尚書郎楊壯(成都人也見揚子方言)¶
<pb:KR2i0003_SBCK_012-7a>¶
美秀中郎將何覇字翁君(郫人也)¶
執政大中司空汎鄊侯何武字君公覇弟以忠正爲¶
三公王莾欲篡位憚而殺之¶
潁川太守何顯(廢/武弟也兄弟五人皆在漢書武子况嗣武侯王莾時)¶
黄門侍郎鄧通(蜀人孝文帝時爲侍郎甚有寵)¶
卓王孫(臨卭人也見食貨志姑仍舊列扵執政臣下)¶
政事左衞護軍陳立字少遷(治為天下最/臨卭人歷牂柯巴郡天水三郡太守)¶
節士太中大夫章朙字公孺(繁人也)¶
節士尚書郎侯岡字宣孟(新繁人也)¶
節士尚書郎王嘉字公卿(江原人也)¶
節士美陽令王皓字子離(江原人也)¶
<pb:KR2i0003_SBCK_012-7b>¶
　　　右十九人在前漢(其侍郎田儀楊德意無善事在中也)¶
知士博士羅衍字伯紀(成都人也)¶
德政益州太守王阜字丗公(成都人也)¶
長沙太守任循字伯度(爲郡五官父之母識知是事在精通也/成都人少失父後爲長沙父流離逺届長沙)¶
公亮大司農司隷校尉任昉字文始(循子也)¶
徐州刺史任愷字文悌(昉弟也)¶
文學侍中漢五更張覇字伯饒謚曰文父(成都人也)¶
聘士張楷字公超(文父子也)聘士張光超(公超弟也)¶
尚書張陵字處沖(公超子自陵之後世有大官)¶
義士趙定(成都人以延仁赴義濟窮恤乏爲業)¶
保貴太尉司徒司空特進厨亭文侯趙戒字志伯(定子)¶
<pb:KR2i0003_SBCK_012-8a>¶
文學國師太常趙典字仲經(戒苐二子也)¶
忠亮太尉司徒郫恵侯趙謙字彦信(侯不顯/戒孫也其子孫襲厨亭)¶
道德司徒司空趙温字子柔(謙弟自是後丗有二千石)¶
義烈侍中長水校尉常洽字茂尼(江原人見趙温傳)¶
道德侍御史常詡字孟元(江原人在趙太尉公耆舊傳)¶
述作謁者㒒射何英字叔俊(郫人也作漢德春秋)¶
經治犍爲屬國何汶字景由(英孫也)¶
髙士楊由字哀侯(成都人見後漢方術傳)¶
篤&KR0738;高士侯祈字升伯(繁人文父楊序弟子)¶
篤&KR0738;博士楊珏字仲桓(成都人何萇弟子)¶
公府辟士羅衡字仲伯(郫人亦萇弟子也)¶
<pb:KR2i0003_SBCK_012-8b>¶
至孝孝廉禽堅字孟由(成都人)¶
推賢美陽令桞宗字伯騫(成都人也)¶
求次方　王仲曽　張叔遼　殷知孫(郡守失其官名/並蜀人伯騫所㧞皆致)¶
匡正治中從事張充字伯春(江原人)¶
匡正司空辟士李幾字孟元(江原人也)¶
猛略部從事楊竦字子恭(成都人也子統爲二千石失其官)¶
守憲陳湛字小伯(成都人)¶
節士仲圼(成都人也)¶
高士王廣(不徃曰吾不能復辨敢當丗榮利也/皓子也父爲公孫述所聘自刎廣逃匿述破後郡及州命察舉皆)¶
仁義志士任末字叔本(繁人也)¶
烈士嚴道主簿李磬字文寺(嚴道人也)¶
<pb:KR2i0003_SBCK_012-9a>¶
<pb:KR2i0003_SBCK_012-10a>¶
永昌太守王伉(成都人見蜀書)¶
　　　右八人在劉氏丗¶
五更張覇夫人司馬敬司(成都人也)¶
公乗㑹婦張氏(廣都人也)¶
犍爲楊鳳珪妻陳助(臨卭人也)¶
廣漢便敬賓婦常元常(江原人廣都令常良女也)¶
殷氏婦常靡常(江原人常仲山女也)¶
趙侯夫人常紀常(江原人常常侍女)¶
景竒妻羅貢(郫人羅倩女也)¶
趙憲妻何玹(郫人也)¶
朱叔賢妻張昭儀(繁人也)¶
<pb:KR2i0003_SBCK_012-10b>¶
廣柔長姚超二女姚妣饒(郫人也)¶
廣漢王遵妻張叔紀(覇女孫也)¶
　　　右十一人烈女¶
　　右蜀郡士女七十四人(十一人女/六十三人士)¶
朙畧渡沔侯范目(閬中人)¶
文學聘士洛下宏字長公(閬中人也)¶
玄始侍御史任文孫(閬中人也)¶
文學司空掾任文公(文孫弟也)¶
先生骨君安(見春秋首傳)¶
京兆尹徐誦字子産(閬中人也)¶
忠正侍中譙隆字伯司(閬中人也)¶
<pb:KR2i0003_SBCK_012-11a>¶
髙清太中大夫譙玄字君黄(閬中人也)¶
潔白尚書郎譙瑛(玄子也以易授孝眀帝)¶
公車令趙珜字孫眀(閬中人也)¶
公府掾趙毅字仲都(珜子也)¶
公車令臧太伯(宕渠人也見珜傳)¶
雋才凉州刺史趙宏字温柔(閬中人也)¶
　　　右十三人前漢¶
政事揚州刺史嚴遵字王思(閬中人也)¶
徐州牧嚴羽字子翼(王思子也)¶
長安令王偉卿(王思友見王思傳)¶
政事大司農玄賀字文和(宕渠人也)¶
<pb:KR2i0003_SBCK_012-11b>¶
將畧大鴻臚龎雄字宣孟(宕渠人也)¶
政事幽州刺史馮煥(宕渠人也)¶
朙略使持節車騎將軍馮緄字鴻卿(煥子)¶
降虜都尉馮元字公信(緄弟)¶
尚書郎馮遵字文衡(元子)¶
政事司隷校尉陳禪字紀山(安漢人)¶
漢中太守陳澄(禪子)¶
别駕從事陳實字盛先(澄孫也與王文表爲友)¶
思防治中從事楊仁字文義(閬中人也)¶
志士荆州刺史龔調字叔侯(安漢人也)¶
忠貞魏郡太守趙晏字平仲(安漢人也)¶
<pb:KR2i0003_SBCK_012-12a>¶
籌畫益州太守李顒字德卬(墊江人也漢書及巴耆舊也)¶
汝南太守謁煥字(闕江州人也見汝南紀)¶
度遼將軍桂陽太守然温字(闕江州人見巴耆舊傳)¶
美化越嶲太守張翕字叔陽(安漢人也)¶
越嶲太守張璊(翕子也太守三堂察舉孝廉)¶
至孝上蔡令趙邵字泰伯(閬中人也)¶
孝子嚴永　名儒陳髦　隱士黄錯(進失其官位見堂傳/右三人已郡太守王堂所)¶
巴郡太守龔楊字(闕/墊江人)¶
茂才孟彪(江州人右並王文表所薦)¶
日南太守黎景字(闕墊江人)¶
茂才王澹(閬中人見文表傳)¶
<pb:KR2i0003_SBCK_012-12b>¶
文學掾龔策(墊江人)¶
桂陽太守李温(宕渠人)¶
户曹掾趙芬(宕渠人)¶
上庸太守陳弘(安漢人見巴紀)¶
忠義宕渠主簿曲庾(宕渠人也)¶
忠義宕渠主簿馮湛(宕渠人也)¶
烈士郝伯都(閬中人)¶
　　　右三十五人後漢(司隷校尉陳烏等失其事不録)¶
義烈江陽太守程畿字季黙(閬中人也)¶
程祁字公弘(畿子也)¶
楊汰字季儒(巴郡人)韓儼(巴西人)黎韜(然傳/巴西人三人見楊文)¶
<pb:KR2i0003_SBCK_012-13a>¶
壮烈將軍嚴顔(臨江人也見張飛傳)¶
玄眞徴士周舒字叔布(閬中人也)¶
文學儒林校尉周羣字仲直(舒子也)¶
博士周巨(羣子也)¶
雅重車騎將軍育陽景侯黄權字公衡(三司/閬中人在魏儀同)¶
尚書郎黄崇(權子也)¶
勇壮折衝將軍西陵太守甘寜字興覇(臨江人仕吴)¶
政事鎮南大將軍彭鄊亭侯馬忠字德信(閬中人)¶
將略鎭北大將軍安漢侯王平字子均(宕渠人)¶
果壯左将軍宕渠侯句扶字孝興(漢昌人見王平傳)¶
将略盪冦将軍關内侯張嶷字伯岐(南充國人也)¶
<pb:KR2i0003_SBCK_012-13b>¶
尚書僕射姚伷字子緒(閬中人見楊義傳諸葛故事也)¶
别駕從事馬勲字盛衡(閬中人見季漢軸臣傳)¶
尚書馬參字承伯(閬中人見蜀書)¶
越嶲太守龔禄字德緒(安漢人父諶犍爲太守見巴紀)¶
鎭軍将軍龔皦字徳德(禄弟也)¶
徴士譙　字榮始(西充國人也周父)¶
淵通散騎常侍城陽亭侯譙周字允南(大夫/子在劉氏光禄)¶
　　　右二十三人在劉氏三國之丗¶
馬妙祈妻義(貞烈)趙雲君妻華(貞烈)¶
王元憒妻姬(人/貞烈已上皆閬中)趙璝妻姬(節烈宕渠人)¶
童女趙英(璝女)趙萬妻娥(宕渠人)¶
<pb:KR2i0003_SBCK_012-14a>¶
耿秉妾行(安漢人)鮮尼母姜(安漢人)¶
　　　右八人烈女¶
　　右巴郡凡士女七十八人(八人女/士七十人)¶
道德三老楊統字仲通(新都人也曽祖仲續祁令父春卿爲公孫述将)¶
光禄大夫楊博字仲逹(統長子)¶
文學侍中楊序字仲桓謚曰文父(博弟)¶
高士冦懽字文儀(綿竹人序弟子也)¶
高士昭約字節宰(雒人也序弟子二人見序傳)¶
術藝使持節交州牧楊宣字君緯(什邡人)¶
學士嚴象(廣漢人宣弟子也)¶
大儒趙翹(廣漢人宣弟子也)¶
<pb:KR2i0003_SBCK_012-14b>¶
烏丸校尉郭堅(雒人也)¶
善績司隷校尉郭賀字喬卿(堅孫)¶
永昌太守鄭純字長伯(郪人也)¶
文學高士王祐字平仲(郪人也弟灌有文才而不悉行事也)¶
文才樂安相李尤字伯仁(雒人也)¶
尚書郎李充(尤孫也)¶
文才東觀郎李勝字茂通(雒人也尤傳)¶
公亮將作大匠翟酺字超(雒人)¶
聘士王稚字叔起謚曰憲文(堂少子也)¶
堂長子博(失官位)¶
博子遵(亦失官位)¶
<pb:KR2i0003_SBCK_012-15a>¶
善績蜀郡太守王啇字文表(遵子)¶
隱士夫子段翳字元章(新都人也)¶
亢烈辟士段恭字節英(新都人也)¶
武威太守南陽折侯張江(雒人)¶
鬱林太守折國(江四丗孫因封國改信折)¶
高士折象字伯式(國之子也)¶
治中祭酒朱倉字雲卿(什邡人)¶
政事牂柯太守劉寵字丗信(綿竹人)¶
孝子江陽符長姜詩字士逰(雒人)¶
隂德&KR1307;令王忳字少林(新都人也)¶
交州牧羊甚(郪人也)¶
<pb:KR2i0003_SBCK_012-15b>¶
推讓野王令羊朞字仲魚(甚子)¶
文學侍中董扶字茂安(綿竹人楊厚弟子也)¶
文學聘士任安字定祖(綿竹人亦厚弟子)¶
高讓義士杜眞字孟宗(綿竹人)¶
精誠五官諒輔字漢儒(新都人)¶
義士楊寛字叔仲(新都人父斌兄混皆有證明君事失其官位)¶
義士張鉗字子安(廣漢人也)¶
烈士賈栩字元集(什邡人也)¶
節士寗叔字茂泰(廣漢人也)¶
忠義綿竹主簿韓揆字伯彦¶
壮童左喬雲(綿竹人)孝㢘汝敦(新都人)¶
<pb:KR2i0003_SBCK_012-16a>¶
周幹(廣漢人)彭勰(廣漢人)古朴(右三人儒學文才見蜀志及王啇傳/廣漢人)¶
方術太醫丞郭玉字通直¶
　　　右五十二人馳名漢丗¶
别駕從事李朝字永南(郪人也)¶
丞相西曺掾李邵字偉南(朝弟也)¶
文才大司農秦宓字子敕(綿竹也)¶
益州太守王士義字彊(郪人王祐從弟也)¶
别駕從事王甫字國山(文表弟也)¶
優㳺特進太常關内侯鐔承字公文(郪人)¶
才雋江陽太守彭羕字年(廣漢人)¶
忠謀從事鄭度(綿竹人也見劉璋傳)¶
<pb:KR2i0003_SBCK_012-16b>¶
忠烈從事王累(新都人也見劉璋傳)¶
　　　右九人在劉氏丗及二牧時¶
聘士任安母姚(綿竹人也)¶
姜詩妻龎行(雒人也)¶
姜嬪字義舊(綿竹也狄道長姜穆女司馬雅妻)¶
廖伯妻殷紀配(廣漢人也)¶
便敬妻王和(新)¶
李珥妻進娥(郪人李氏女馮季宰妻也)¶
王輔妻彭非(廣漢人也)¶
李平字正流(廣漢李元女楊文妻)¶
袁稚妻相烏(德陽人也)¶
<pb:KR2i0003_SBCK_012-17a>¶
汝敦妻(失姓不知何郡縣人)¶
　　　右十一人烈女¶
　　右廣漢郡凡士女七十二人(十一人女/六十一人士)¶
知術光禄大夫關内侯王延丗字長叔(資中人)¶
揚州刺史楊莾字翁君(武陽人見何覇傳)¶
忠壯復漢將軍朱遵字孝仲(武陽人也)¶
隠知徴士任永字君業(僰道人也)¶
隠遯合浦太守費貽字奉君(南安人)¶
精宻上黨太守趙松字君橋(武陽人)¶
文學城門校尉董鈞字文伯(資中人)¶
秀頴司隷校尉楊渙字孟文(武陽人見犍爲耆舊傳)¶
<pb:KR2i0003_SBCK_012-17b>¶
漢中太守楊文方(也/渙子文方子潁伯兾州刺史仲頴二千石失其行事)¶
政事司隷校尉楊凖字伯邳(文方兄子太守太尉李固舉之)¶
清秀大司空張皓字升眀(武陽人也)¶
正直光禄大夫廣陵太守張綱字文紀(皓子也)¶
郎中張植(綱子也)尚書張續(植弟也)¶
豫州牧張方字公始(續弟也)¶
正直司隷校尉趙旂字子鸞(資中人也)¶
别駕從事王元(武陽人刺史張喬時見楊統傳)¶
義士公車令杜撫字叔和(資中人也)¶
義士新都令趙敦字建侯(武陽人也)¶
孝士尚書郎隗相字叔通(𤏡道人也)¶
<pb:KR2i0003_SBCK_012-18a>¶
吕孟(南安人不詳其事)呉順字叔和(僰道人)¶
學士韓子方(僰道人張貞之師)¶
學士謝襃(南安人見張鉗傳)¶
　　　右二十四人在漢丗¶
政事蜀郡太守関内侯楊洪字季休(武陽人)¶
固率諌議大夫費詩字公舉(南安人)¶
忠正車騎將軍都亭侯張翼字伯恭(武陽人綱後也)¶
文學五官中郎將伍梁字德山(南安人)¶
文才射聲校尉楊義字文然(武陽人)¶
　　　右五人在劉氏丗(從事賈龍不悉其事不録)¶
漢中太守楊文方妻陽姬(武陽人)¶
<pb:KR2i0003_SBCK_012-18b>¶
相登妻周度(僰道人也)¶
曹禁字敬姬(南安人周紀妻也)¶
程貞玫字瑗玉(牛鞞人資中張惟妻也)¶
尹仲讓妻韓姜(僰道人也)¶
儀成妻謝姬(南安人也)¶
趙媛姜(資中人趙盛道妻也)¶
張貞妻黄帛(僰道人也)¶
楊進(武陽人廣漢王愽妻)¶
　　　右九人列女¶
　　右犍爲郡士女凡三十八人(九人女/二十九人士)¶
忠正城陽中尉鄧公(成固人景帝時)楊王孫¶
<pb:KR2i0003_SBCK_012-19a>¶
致逺衛尉博望侯張騫(成固人武帝時)¶
爽朗給事中張猛(騫孫元帝時)¶
高尚逸民鄭子眞(襃中人成帝時)¶
大儒李頡(南鄭人)¶
文學司徒李郃字孟節(頡子)¶
執正太尉李固字子堅(郃子)¶
雅望京兆尹李爕字德公(固少子)¶
奉車都尉李歷字季子(固従弟也)¶
善績司隸校尉李法字伯度(南鄭人也)¶
犍爲太守趙宣字子雅(南鄭人也)¶
徳望廣漢太守趙瑶字元珪(宣子)¶
<pb:KR2i0003_SBCK_012-19b>¶
温雅尚書趙琰字稚珪(瑶弟)¶
義壯弘農太守陳綱字仲卿(成固人也)¶
義烈從事陳調字元化(綱孫)¶
知思巴郡太守陳雅字伯壹(成固人)¶
南郡太守程基字稚業(南鄭人也)¶
大鴻臚劉巨公(南鄭人見列女傳)¶
廣漢屬國張㤗字伯彊(南鄭人也)¶
政事度遼將軍張亮則字元修(泰從弟)¶
愷悌綿竹令閻憲字孟度(成固人也)¶
隠士樊志張(南鄭人也見征西将軍段熲傳)¶
尚志聘士衛衡字伯梁(南鄭人樊志張弟子也)¶
<pb:KR2i0003_SBCK_012-20a>¶
籌畫計曹史程苞字元道(南鄭人也)¶
文才葭萌長祝龜字元靈(南鄭人也)¶
義烈郡主簿段崇字禮高(南鄭人也)¶
義烈功曹曹程信字伯義(南鄭人也)¶
嚴孳　李容　陳已　王宗　姜濟　曹㢘　勾矩¶
劉旌　原㞡(九人太守鄭廣史見段崇程信傳)¶
義烈從事燕邠字元侯(南鄭人)¶
義烈主簿趙嵩字伯高(南鄭人)¶
　　　右三十八人後漢¶
陳術字申伯(歷二郡太守見蜀書撰益部耆舊傳者)¶
　　　右一人劉氏丗之¶
<pb:KR2i0003_SBCK_012-20b>¶
李穆姜(安衆令程秖妻李法姑也子基)¶
劉泰瑛(巨公女楊拒妻)¶
杜泰姬(南鄭人犍爲太守趙宣妻)¶
楊禮珪(成固楊元珍女陳省妻)¶
李文姬(太尉固女趙瑛妻)¶
陳順謙(鄧令曺寧妻陳伯臺從女也兄子陳䂓著書稱之)¶
陳恵謙(順謙妹度遼将軍張亮則夫人)¶
張禮修(南鄭人趙嵩妻)¶
韓樹南(南鄭人趙子賤妻也)¶
　　　右九人烈女¶
　　右漢中郡士女凡五十人(九人女/四十一人士)¶
<pb:KR2i0003_SBCK_012-21a>¶
忠義鎭逺將軍義侯文齊字子竒(不服王莾公孫述光武嘉之/梓潼人也平帝用為益州大守遂)¶
北海太守文忳(齊子)¶
節士李業字巨逰(梓潼人也)¶
遂久令李翬(業子)¶
益州太守景毅字文堅(梓潼人也)¶
政事有道景鸞字漢伯(梓潼人也)¶
文學孝㢘楊充字盛國(梓潼人也)¶
壯烈濟隂相冦祺字宰朝(梓潼人也)¶
壯烈童人李餘(涪/也)¶
義士功曹張夀字伯禧(涪人也)¶
義士王晏字叔博(涪人也)¶
<pb:KR2i0003_SBCK_012-21b>¶
方士李助字翁君(涪人也)¶
　　　右十二人漢丗¶
尚玄諌議大夫杜微字國輔(涪人也)¶
李仁字德賢(涪人也)¶
太子僕李㢲字欽仲(仁子)¶
太子家令尹黙字思潛(涪人也)¶
承相參軍文恭字仲賢(梓潼人也)¶
果銳前監軍將軍司馬李福字孫德(涪人見諸葛故事蜀書)¶
　　　右六人劉氏丗¶
文極字季姜(梓糧人将作大匠王堂夫人也)¶
巴郡虞顯妻杜慈(涪杜季女也)¶
<pb:KR2i0003_SBCK_012-22a>¶
郭孟妻楊敬(涪楊/女也)¶
　　　右烈女三¶
　　右梓潼郡士女二十一人(三人女/十八人士)¶
修愼少府太常關内侯王謀字元㤗(漢嘉人也)¶
雲南太守張休¶
　　　右二人漢嘉人士在劉氏丗¶
文學制州刺史尹珍字道珍(母歛人也)¶
巴郡太守傅宝字紀圖(下夷人也)¶
忠義冠軍將軍寧州刺史謝恕字茂理(母歛人也)¶
　　　右三人牂柯人士¶
忠義大將軍朝侯祭酒錫光字長沖¶
<pb:KR2i0003_SBCK_012-22b>¶
　　　右一人西城人士¶
忠義雲南太守陽遷亭侯吕凱字季平¶
　　　右一人永昌人士¶
義正安漢將軍建寧太守李恢字德昂¶
領軍爨習　御史中丞孟獲¶
　　　右三人建寧人士¶
輔漢將軍孟琰字休朙¶
　　　右一人朱提人士¶
先泥和女絡(符人也)¶
　　　右一人烈女江陽人¶
大凡三州十三郡自漢興至三國之終士女載傳記¶
<pb:KR2i0003_SBCK_012-23a>¶
者三百四十人(四十七人女/二百九十三人士)¶
　公七人　大將軍二十二人¶
　侯二十人　卿佐十四人　侍中七人¶
　尚書五人　司隷校尉六人　州刺史十三人¶
　郡守四十八人　國師三人　光禄大夫四人¶
　尚書郎十二人　中書郎将御史六人¶
　公車令諌議太中十一人　公府辟士八人¶
　高士一人　聘士七人　徴士四人¶
　節士四人　烈女四十七人¶
益梁寧三州三國兩晉以來人士目録(添立目録)¶
眀略大司農西城公何攀字恵興(郫人)¶
<pb:KR2i0003_SBCK_012-23b>¶
清秀大長秋夀良字文㳤(成都人也)¶
果烈西河太守栁隠字休然(成都人也)¶
益梁二州都督杜禎(成都人也)¶
都督度支巴東太守栁伸字雅厚(成都人也)¶
德行江陽太守何隨字季業(郫人)¶
令德犍爲太守杜軫字超宗(成都人也)¶
犍爲太守杜烈字仲武(軫弟)¶
建寧太守杜良字㓜倫¶
益州刺史杜毗字長基¶
德行給事中任熈字伯逺(成都人也)¶
涪陵太守任蕃字憲祖(熈子)¶
<pb:KR2i0003_SBCK_012-24a>¶
義正郫令常勗字修業(江原人也)¶
州都常忌字茂通(勗從弟也)¶
令才太史令高玩字伯珍(江原人也)¶
温才湘東太守常騫字季㤗愼(江原人也)¶
述作武平太守常寛字㤗恭(騫從弟也)¶
使持節西夷校尉張岐字紹茂(成都人也)¶
征西將軍西夷校尉益州刺史王異字彦眀(成都人也)¶
勇略雍州刺史南中郎将重安開國侯李陽字文叔(郫人)¶
征虜将軍廣漢梓潼太守楊謙字令志(成都人也)¶
　　　右二十二人蜀郡人在晉世¶
強濟少府成都威侯李毅字允剛(郪人)¶
<pb:KR2i0003_SBCK_012-24b>¶
西夷校尉李釗字丗康(毅子)¶
仁讓漢嘉太守司馬勝之字興先(綿竹人)¶
德義梓潼太守王化字伯逺(郪人文表孫)¶
巴東太守王振字仲逺(化弟也)¶
作唐令王岱字季逺(振弟也)¶
述作蜀郡太守王崇字㓜逺(岱弟也)¶
素隠中書郎王長文字徳雋(郪人也)¶
建寧太守耿容字宗仲(廣漢人也)¶
　　　右九人廣漢人在晉世¶
漢中太守李宓字令伯(武陽人也)¶
汶山太守李賜字宗碩(宓子也)¶
<pb:KR2i0003_SBCK_012-25a>¶
太傅參軍李興字雋頭(賜弟也)¶
廣漢太守張徴字建興(翼子也)¶
譙國内史費緝字文平(南安人二子見夀良傳)¶
執義衡陽太守楊邠字岐之(武陽人)¶
清正尚書費立字建熈(南安人)¶
　　　右七人犍爲人士在晉世¶
衛尉文立字廣休(臨江人也)¶
武陽太守楊守(臨江人也)¶
牂柯太守毛楚(枳人)¶
　　　右三人巴郡人在晉世¶
述作太子中庻子陳夀字承祚(安漢人)¶
<pb:KR2i0003_SBCK_012-25b>¶
驃騎府掾陳莅字叔度(夀兄子)¶
上㢘令陳符字長住(夀兄子)¶
建寧太守陳階字逹芝(莅弟)¶
正直漢中太守閻績字續伯(安漢人)¶
卓略長水校尉荆州刺史張奕字希祖(南充國人)¶
義烈揚烈将軍梓潼内史譙登字順眀(周孫)¶
令德錫令譙周字彦紹(周子見周傳)¶
　　　右八人巴西人士在晉丗¶
清重長水校尉吕㳤字偉徳¶
　　　右一人漢中人¶
廣漢太守李&KR0750;字叔龍(福子)¶
<pb:KR2i0003_SBCK_012-26a>¶
　　　右一人梓潼人¶
忠義江陽太守侯馥字丗眀¶
　　　右一人江陽人¶
　三州後賢五十一人并前賢三百九十一人¶
譔曰凡此人士或見漢書或載耆舊或見郡紀或在¶
三國書并取其秀異表之斯篇其弘伐洪顯者生附¶
載者齊之其但見名目而不詳其行故或有以傳無¶
珍善闕之以副直文爲實錄矣¶
<pb:KR2i0003_SBCK_012-26b>¶
¶
華陽國志卷苐十二¶
<pb:KR2i0003_SBCK_012-27a>¶

# -*- mode: mandoku-view -*-
#+TITLE: 華陽國志
#+DATE: 2015-09-23 10:05:04
#+PROPERTY: JUAN 11

¶
<md:KR2i0003_SBCK_011-1a>¶
<pb:KR2i0003_WYG_011-1a>
欽定四庫全書
　華陽國志卷十一¶
　　　　　　　　　　　　　晉　常璩　撰

　　後賢志¶
聞之善志者述而不作序事者實而不華是以史遷¶之
記詳於秦漢班生之書備乎哀平皆以世及事邇¶可得
而言也西州自奉聖晉後俊瑋倜儻之士或脩¶德讓行
止從時或播功立事羽儀上京策勲王府甄¶名史録侔
<pb:KR2i0003_WYG_011-1b>
於先賢㑹遇喪亂軋遘華夏顛墜典籍多¶𡙇族祖武平
府君愍其若斯乃操簡援翰拾其遺闕¶然但言三蜀巴
漢未列又務在舉善不必珍異揆之¶耆舊竹素宜闡今
更撰次損益足銘後觀者凡二十¶人綴之斯篇雖行故
墜没大較舉其一隅<md:KR2i0003_SBCK_011-1b>¶　衛尉散騎常侍文立廣休¶
　　散騎穆穆誠感聖君¶
　西河太守柳隱休然
<pb:KR2i0003_WYG_011-2a>
　　西河烈烈秉義居真¶
　漢嘉太守司馬勝之興先¶
　　漢嘉克讓謙德之倫¶
　郫令州主簿常朂脩業¶
　　郫君謇諤自固底身¶
　江陽太守何隨季業¶
　　江陽皎皎命世清淳¶
　梓潼太守王化伯逺<md:KR2i0003_SBCK_011-2a>¶
<pb:KR2i0003_WYG_011-2b>
　　梓潼矜矜在險能平¶
　太子中庶子陳壽承祚¶
　　庶子稽古遷固並聲¶
　漢中太守李宓令伯¶
　　漢中暐曄才蓋羣生¶
　犍爲太守杜軫起宗¶
　　犍爲卭卭友于寔令¶
　給事中任熈伯逺
<pb:KR2i0003_WYG_011-3a>
　　給事溫恭尚德蔑榮¶
　中書郎王長文德雋¶
　　中書淵識寳道韜明<md:KR2i0003_SBCK_011-2b>¶　大長秋壽良文淑¶
　　長秋忠肅明允篤誠¶
　大司農西城公何攀惠興¶
　　司農運籌思侔良平¶
　少府成都威侯李毅允剛
<pb:KR2i0003_WYG_011-3b>
　　少府果壯文武是經¶
　衡陽内史楊邠岐之¶
　　衡陽固節隱然不傾¶
　尚書三州都費立建熈¶
　　尚書凖繩古之遺直¶
　湘東太守常騫季慎<md:KR2i0003_SBCK_011-3a>¶　　湘東汎愛仁以接物¶
　武平太守常寛泰恭
<pb:KR2i0003_WYG_011-4a>
　　武平亹亹氷清玉嶷¶
　楊烈將軍梓潼内史巴西譙登¶(闕/)
　江陽太守江陽侯馥¶(闕/)
文立字廣休巴郡臨江人也少遊蜀太學治毛詩三¶禮
兼通羣書州刺史費禕命為從事入為尚書郎復¶辟禕
大將軍東曹掾稍遷尚書蜀幷于魏梁州建首¶為别駕
從事咸熈元年舉秀才除郎中晉武帝方欲¶懐納梁益
引致雋彦泰始二年拜立濟隂太守武帝¶立太子以司
<pb:KR2i0003_WYG_011-4b>
徒李𦙍為太傅齊王驃騎為少傅選立為中<md:KR2i0003_SBCK_011-3b>¶庶子立上
疏曰伏惟皇太子春秋美茂盛德日新¶始建幼志誕陟大
繇猶朝日初暉良寳耀璞侍從¶之臣宜簡俊乂妙選賢
彦使視觀則覩禮容棣棣之¶則聽納當受嘉話駭耳之
言靜應道軌動有所采佐¶清初陽緝熈天光其任至重
聖王詳擇誠非糞朽能¶可堪任臣聞之人臣之道量力
受命其所不諧得以¶誠聞帝報曰古人稱與田蘇遊非
舊德乎立上故蜀¶大官及盡忠死事者子孫雖仕郡國
<pb:KR2i0003_WYG_011-5a>
或有不才同之¶齊民為劇又上諸葛亮蔣琬費禕等子
孫流徙中畿¶宜見叙用壹則以慰巴蜀民之心其次傾
東吳士人¶之望事皆施行十年詔曰太子中庶子立忠
貞清實<md:KR2i0003_SBCK_011-4a>¶有思理器幹前在濟隂政事修明後事東宫盡
輔導¶之節昔光武平隴蜀皆收其才秀所以援濟殊方
伸¶叙幽滯也其以立為散騎常侍累辭不許上疏曰臣¶
子之心願從疏以求昵凡在人情貪從幽以致明斯¶實
物性賢愚所同臣者何人能無此懐誠自審量邊¶荒遺
<pb:KR2i0003_WYG_011-5b>
燼犬馬老甚非左右機納之器臣雖至愚處之¶何顔詔
曰常伯之職簡才而授何謙虛也立自内侍¶獻可替否
多所補納甄致二州人士銓衡平當為士¶彦所宗故蜀
尚書犍為程瓊雅有德望素與立至厚¶武帝聞其名以
問立立對曰臣至知其人但年垂八¶十禀性謙退無復
當時之望不以上聞耳瓊聞之曰<md:KR2i0003_SBCK_011-4b>¶廣休可謂不黨矣故
吾善夫人也西界獻馬帝問立¶馬何如對曰乞問太僕
帝毎善其恭慎遷衛尉猶兼¶都職中朝服其賢雅為時
<pb:KR2i0003_WYG_011-6a>
名卿連上表年老乞求解¶替還桑梓帝不聽咸寜末年
卒帝縁立有懐舊性乃送¶葬于蜀使者䕶喪事郡縣修
墳塋當時榮之初安樂¶思公世子早没次子宜嗣而思
公立所愛者立亟諌¶之不納及愛子立驕暴二州人士
皆欲表廢立止之¶曰彼自暴其一門不及百姓當以先
公故得爾也後¶安樂公淫亂無道何攀與上庸太守王
崇涪陵太守¶張寅為書諌責稱當思立言凢立章奏集
為十篇詩¶賦論頌亦數十篇同郡毛楚楊崇皆有德美
<pb:KR2i0003_WYG_011-6b>
楚牂柯<md:KR2i0003_SBCK_011-5a>¶崇武陵太守¶
栁隱字休然蜀郡成都人也少與同郡杜禎栁伸並¶知
名隱直誠篤亮交友居厚逹於從政數從大將軍¶姜維
征伐臨事設計當敵陷陣勇略冠軍為牙門將¶巴郡太
守騎都尉遷漢中黄金圍督景耀六年魏鎮¶西將軍鍾
㑹伐蜀入漢川圍戍多下惟隱堅壁不動¶㑹别將攻之
不能克後主既降以手令勑隱乃詣㑹¶晉文帝聞而義
之咸熈元年内移河東拜議郎武帝¶踐祚以為西河太
<pb:KR2i0003_WYG_011-7a>
守在官三年以年老去官乞骸還¶蜀卒於家時年八十
長子充連道令次子初舉秀才¶　杜禎字文然　栁伸
字雅厚州牧諸葛亮辟為從事<md:KR2i0003_SBCK_011-5b>¶禎符節令梁益二州都
督伸度支禎子昣字伯重略¶陽䕶軍伸漢嘉巴東太守
大同後並舉秀才昣子彌¶字景文伸子純字偉淑有名
德幹器舉秀才巴郡宜¶都建平太守西夷長水校尉巴
東監軍¶
司馬勝之字興先廣漢綿竹人也學通毛詩治三禮¶清
<pb:KR2i0003_WYG_011-7b>
尚虛素性澹不榮利初為郡功曹甚善綱紀之體¶州辟
從事進尚書左選郎徙秘書郎時蜀國州書佐¶望與郡
功曹參選而從事侔臺郎時重察舉雖位經¶朝要還為
秀孝亦為郡端右景耀末郡請察孝亷¶大同後梁州
辟别駕從事舉秀才歴廣都新繁令政¶理尤異以清秀
徵為散騎侍郎以宗室禮之終以疾<md:KR2i0003_SBCK_011-6a>¶辭去職即家拜漢
嘉太守候迎盈門固讓不之官閑¶居清靜謙卑自牧常
言世人不務求道德而汲汲於¶爵禄若吾者可少以為
<pb:KR2i0003_WYG_011-8a>
有餘榮矣訓化郷閭以恭敬¶為先年六十五卒於家子
尊賢佐皆有令德¶
常朂字脩業蜀郡江原人也祖父員牂柯永昌太守¶父
髙廟令從父閎漢中廣漢太守朂少興閎子忌齊¶名安
貧樂道志篤墳典治毛詩尚書渉治羣籍多所¶通覧州
命辟從事入為光禄郎中主事入為尚書左¶選郎郡請
迎為功曹時州將董軍政置從事職典刑¶獄以朂清亮
復為督軍治訟平當還察孝廉除郫令¶為政簡而不煩
<pb:KR2i0003_WYG_011-8b>
魏征西將軍鄧艾伐蜀破諸葛瞻於<md:KR2i0003_SBCK_011-6b>¶綿竹威振西土諸
縣長吏或望風降下或委官奔走¶朂獨率吏民固城拒
守後主檄令乃詣艾故郫穀帛¶全完刺史袁邵嘉朂志
節辟為主簿朂善儀容翔集¶動為表觀言論壯烈州里
重之然交友惟賢不交下¶已者汎愛之恩猶不足邵徵
還道卒　忌字茂通蜀¶謁者黄門侍郎喪親以致孝聞
察孝廉為郎使吳稱¶職歴長水參軍什邡雒令大同後
刺史邵坐治城被¶徵忌詣洛陳訴逺國初附君民始結
<pb:KR2i0003_WYG_011-9a>
不冝改易又表¶修治城池居安思危邊將常職事皆中
情晉文帝時¶為相國辟忌舎人武帝踐祚拜騎都尉除
河内令州¶名為難治忌挫折豪勢風教大行縣有姦嫂
殺兄者<md:KR2i0003_SBCK_011-7a>¶羣黨蔽匿前令莫得忌皆窮治入為州都方議
為郡¶守㑹卒忌為人信道任數不從下人故為貴勢所
不¶善是以作詩著論先攻己短臨喪與樂歡哀俱至為¶
士𩔖所稱忌友人廣漢段宗仲亦有學行蜀時官與¶忌
比袁邵為主簿與忌共理郡事文帝善之梁州辟¶别駕
<pb:KR2i0003_WYG_011-9b>
從事舉秀才稍遷官至雲南建寜太守¶
何隨字季業蜀郡郫人也漢司空武後世有名德徵¶聘
入官隨治韓詩歐陽尚書研精文緯通星厯郡命¶功曹
州辟從事光禄郎中主事除安漢令蜀亡去官¶時巴土
飢荒所在無榖送吏行乏輒取道側民芋隨¶以綿繫其
處使足所取直民視芋見綿相語曰聞何安<md:KR2i0003_SBCK_011-7b>¶漢清廉行
過從者無糧必能爾耳持綿追還之終不¶受因為語曰
安漢吏取糧令為之償察孝廉大同後¶臺召不詣除河
<pb:KR2i0003_WYG_011-10a>
間王郎中令不就居貧固儉衣弊蔬¶食晝躬耕耨夕修
講諷郷族饋及禮厚皆不納目不¶視色口不語利著譚
言十篇論道德仁讓嘗有屠牽¶猪過隨門猪索斷失之
强認溷中猪隨便牽猪與之¶屠人出門㝷得其所亡猪
謝隨還猪遂以乞之有家¶養竹園人盗其筍隨偶行見
之恐盗者覺怖走竹中¶傷其手足挈屐徐歩而歸其仁
如此太康中即家拜¶江陽太守民思其政年七十一卒
官後州郷人言議¶平當者皆相謂何江陽至于汶山夷
<pb:KR2i0003_WYG_011-10b>
有正直廉讓者<md:KR2i0003_SBCK_011-8a>¶亦號夷中何江陽杜景文何興仁皆為
作傳¶　長子觀字巨忠清公淑慎知名州里察孝廉西
都南¶安令平西長史張昌作亂荆州從黨西上郡守無
不¶望風降下至江陽平西將軍羅尚表為安逺護軍討¶賊
平殄除巴郡太守朝議欲以為寜州刺史㑹病卒¶次子
遊治中從事隨時同郡繁令張崇清亷推譲見¶稱當時¶
王化字伯逺廣漢郪人也漢將作大匠王堂後也祖¶父
商字文表州牧劉璋時為蜀太守有懿德髙名在¶耆舊
<pb:KR2i0003_WYG_011-11a>
傳父彭字仲巴郡太守化兄弟四人少有令望¶化治毛
詩三禮春秋公羊傳郡命功曹州辟從事光<md:KR2i0003_SBCK_011-8b>¶禄郎中主
事尚書郎除閬中令為政清靜察孝廉大¶同後復端右
郡察孝廉為樂涫令縣近邊塞値外虜¶反化率吏民積
榖堅守虜斷道重圍孤絶七年伺虜¶怠惰出軍討之民
得野掠大軍至虜退以功封關内¶侯遷朱提太守撫和
殊俗得夷晉懽心轉在梓潼復¶有稱績為人嚴重言論
方雅臧否允衷州里服其誠¶亮年七十二卒官弟振字
<pb:KR2i0003_WYG_011-11b>
仲逺亦有德望廣都令巴¶東太守叔弟岱字季逺恪居
官次歴廣陽作唐令早¶亡少弟崇字㓜逺學淵愽雅性
洪粹蜀時東觀郎¶大同後梁州辟别駕别舉秀才尚書
郎與壽良李宓¶陳壽李驤杜烈同入京洛為二州標雋
五子情好未<md:KR2i0003_SBCK_011-9a>¶必能終惟崇獨以寛和無所彼此著蜀書
及詩賦之¶屬數十篇其書與陳壽頗不同官至上庸蜀
郡太守¶
陳壽字承祚巴西安漢人也少受學於散騎常侍譙¶周
<pb:KR2i0003_WYG_011-12a>
治尚書三傳銳精史漢聡警敏識屬文富𧰟初應¶州命
衛將軍主簿東觀秘書郎散騎黄門侍郎大同¶後察孝
廉為本郡中正益部自建武後蜀郡鄭伯邑¶大尉趙彦
信及漢中陳申伯祝元靈廣漢王文表皆¶以博學洽聞
作巴蜀耆舊傳壽以為不足經逺乃幷¶巴漢撰為益部
耆舊傳十篇散騎常侍文立表呈其¶傳武帝善之再為
著作郎吳平後壽乃鳩合三國史¶著魏吳蜀三書六十
五篇號三國志又著古國志五<md:KR2i0003_SBCK_011-9b>¶十篇品藻典雅中書監
<pb:KR2i0003_WYG_011-12b>
荀朂令張華深愛之以班固¶史遷不足方也出為平陽
侯相華又表令次定諸葛¶亮故事集為二十四篇時壽
良亦集故頗不同復入¶為著作鎭南將軍杜預表為散
騎侍郎詔曰昨適¶用蜀人壽良具員且可以為侍御史
上官司論七篇依¶㨿典故議所因革又上釋諱廣國論
華表令兼中書¶郎而壽魏志有失朂意朂不欲其處内
表為長廣太¶守繼母遺令不附葬以是見譏數嵗除太
子中庶子¶太子傅從後再兼散騎常侍惠帝謂司空張
<pb:KR2i0003_WYG_011-13a>
華曰壽¶才宜真不足乆兼也華表欲登九卿㑹受誅忠
賢排¶擯壽遂卒洛下位望不充其才當時寃之　兄子
符<md:KR2i0003_SBCK_011-10a>¶字長住亦有文才繼壽著作佐郎上廉令符弟莅字¶
叔度梁州别駕驃騎將軍齊王辟掾卒洛下　莅從¶弟
階字逹芝州主簿察孝廉褒中令永昌西部都尉¶建寜
興古太守皆辭章燦麗馳名當世凡壽所述作¶二百餘
篇符莅階各數十篇二州先逹及華夏文士¶多為作傳
大較如此(時梓潼李驤叔龍亦雋逸器知名當世舉秀/才¶尚書郎拜建平太守以疾辭不就意在州)
<pb:KR2i0003_WYG_011-13b>
　(里除廣漢太守初與夀齊望又相昵友後與夀/情好¶擕隟還相誣攻有識以是短之亦自别傳)
李宓字令伯犍為武陽人也祖父光朱提太守父早¶亡
母何更行見養祖母治春秋左傳愽覽五經多所¶通渉
機警辯捷辭義響起事祖母以孝聞其侍疾則¶泣涕側息
日夜不解帶饍飲湯藥必過目嘗口本郡<md:KR2i0003_SBCK_011-10b>¶禮命不應州
辟從事尚書郎大將軍主簿太子洗馬¶奉使聘吳吳主
問蜀馬多少對曰官用有餘民間自¶足矣吳主與羣臣
汎論道義謂寜為人弟宓曰願為人¶兄吳主及羣臣稱
<pb:KR2i0003_WYG_011-14a>
之大同後征西將軍鄧艾聞其名¶請為主簿及書招欲
與相見皆不往以祖母年老心¶在色養拒州郡之命獨
講學立旌授生武帝立太子¶徵為洗馬詔書累下郡縣
相逼宓上疏(疏在/本傳)武帝覽¶之曰宓不空有名也嘉其誠
欵賜奴婢二人下郡縣¶供其祖母奉饍徙尚書郎河内
溫令敷德陳敎政化¶嚴明太傅鉅平侯羊公薨無子帝
令宗子為世子嗣¶之不時赴喪宓遣户曹齎移推轂遣
之中山諸王毎<md:KR2i0003_SBCK_011-11a>¶過溫縣必責求供給吏民患之宓至中
<pb:KR2i0003_WYG_011-14b>
山王過縣徵¶芻茭薪蒸宓引髙祖過沛賔老幼桑梓之
供一無煩¶費伏惟明王孝思惟則動識先戒本國望風
式歌且¶舞誅求煩碎所未聞命後諸王過不敢煩溫縣
盗賊¶發河内餘縣不敢近溫追賊者不敢經界隴西王
司¶馬子舒深敬友之而貴家憚其公直宓去官為州大¶中
正性方亮不曲意勢位者失荀張指左遷漢中太¶守諸
王多以為寃一年去官年六十四卒著述理論¶論中和
仁義儒學道化之事凡十篇安東將軍胡羆¶與皇甫士
<pb:KR2i0003_WYG_011-15a>
安深善之又與士安論夷齊及司馬文中¶杜起宗郄令
先文廣休等議論往返言經訓詁衆人<md:KR2i0003_SBCK_011-11b>¶服其理趣釋河
内趙子聲譏詩賦之屬二十餘篇壽¶良李驤與陳承祚
相長短宓公議其得失而切責之¶常言吾獨立於世顧
景為疇而不懼者心無彼此於¶人也故宓六子皆英挺
秀逸號曰六龍　長子賜字¶宗碩州别駕舉秀才汶山
太守少與東海王司馬元¶超友昵毎書詩往返雅有新
聲少子興字雋雄太傅¶參軍幼子盛碩寜浦太守　宓
<pb:KR2i0003_WYG_011-15b>
同時蜀郡髙玩字伯¶珍少受學於太常杜瓊術藝㣲妙
愽聞强識清尚簡¶素少與宓齊名官位相比大同後察
孝廉除曲陽令¶單車之縣移檄縣綱紀不使遣迎以明
三材徵為太¶史令送者亦不出界朝廷稱之方論大用
㑹卒<md:KR2i0003_SBCK_011-12a>¶杜軫字超宗蜀郡成都人也父雄字伯休安漢雒令¶軫
少師譙周發明髙經於譙氏之門郡命為功曹鄧¶艾既
破蜀被徵鍾㑹進成都時太守南陽張府君不¶肯出官
<pb:KR2i0003_WYG_011-16a>
軫進曰征西囚執鎭西在近必有所遣軍亂¶之際交害
無常宜避正殿府君即出住下舎會果遣¶參軍牽𢎞為
太守數百騎擐甲馳馬入郡前駈問侯¶所在云已出善
之𢎞復召為功曹察孝廉除建寜令¶徙仕山陽新城池
陽所在有治入為尚書郎毎升降¶趍翔廊閣之下威容
可觀中朝偉之遷犍為太守惠¶愛在民還為州大中正
軫既才學兼該而器量倜儻¶武帝雅識之方用内侍㑹
卒時年五十八　弟烈字<md:KR2i0003_SBCK_011-12b>¶仲武貞幹敏識平坦和粹名
<pb:KR2i0003_WYG_011-16b>
譽侔軫察孝廉歴平康¶牛鞞南鄭安陽令王國建首選
為郎中令選衡陽太¶守兄軫喪自上求去官以兄子幼
弱軫喪飄颻欲扶¶將靈柩葬舊墳武帝歎惜軫能用未
盡而嘉烈弟意¶轉拜徙官犍為太守又轉湘東　少弟
良字幼倫亦¶有當世局分舉秀才荼陵新都令國王郎
中令遷涪¶陵建寜太守兄弟並興州里以為美譚　軫
二子長¶子毗字長基少子秀字彦頴珪璋琬琰世號二
鳯毗¶舉秀才大將軍辟掾太傅參軍平東長史尚書郎
<pb:KR2i0003_WYG_011-17a>
稍¶遷鎭南軍司益州刺史主簿早卒¶
任熈字伯逺蜀郡成都人也漢大司農任方後也世<md:KR2i0003_SBCK_011-13a>¶有
德彦父元字秀明犍為太守執金吾熈治毛詩京¶易博
通五經事親至孝居喪毁瘠為州郷所稱察孝¶廉除南
鄭令以病去官復授南鄭不就轉梓潼令為¶政清浄辭
疾告歸勤農力穡居室致給循訓闔門内¶則可法博愛
以謙㳟接物開門待賔傾懐下士客無¶長幼必有供饍
清談遊講不妄失言祗慎著聞太康¶中除越嶲䕶軍非
<pb:KR2i0003_WYG_011-17b>
其雅好不往徵給事中熈以侍臣¶日月左右贊暉揚光
不可茍私終以疾辭而蜀郡令¶毎至官為之脩謁嵗致
羊酒即家拜朱提太守固讓¶不之官好述作詩誄論難
皆燦𧰟年六十九卒於家¶子蕃字憲祖察孝廉新都令
西夷司馬涪陵太守蕃<md:KR2i0003_SBCK_011-13b>¶子廸字叔孤少與巴西龔壯俱
知名而學業優之早¶殁熈同時犍為楊彭敬宗弟逵訓
宗各以德行稱同¶察孝廉彭比蘇令甘露降其縣逵滇
池令殊俗懐其¶德
<pb:KR2i0003_WYG_011-18a>
王長文字德雋廣漢郪人也父顒字伯元犍為太守¶長
文天姿聡警髙暢敏識治五經博綜羣籍弱冠州¶三辟
書佐丁時衰託疾歸家大同後郡功曹察孝¶廉不就
遂陽愚嘗著絳衣絳㡌牽猪過市中乞人與¶語偽不聞
常騎牛周旋郡守初至詣門脩敬至閭走出¶請終不還刺
史淮南胡羆辟從事祭酒卧在治羆出¶板舉秀才長文
陽發狂疾歩擔走出門羆累遣敎請<md:KR2i0003_SBCK_011-14a>¶還終不顧還家養
母獨講學著無名子十二篇依則¶論語又著通經四篇
<pb:KR2i0003_WYG_011-18b>
亦有卦名擬昜𤣥以為春秋三¶傳傳經不同毎生訟議
乃㨿經摭傳著春秋三傳十¶三篇又撰約禮記除煩舉
要凡十篇皆行於時長文¶才鑒清妙汎愛廣納放蕩濶
逹不以細宜廉分為意¶亦不好臧否人物故時人愛而
敬之以母欲禄養咸¶寜中領蜀郡太守郫有孝子羅偶
事親至孝二親將¶亡時病不能食肉終身不食肉郡察
孝廉長文追為¶立表以旌之宰府辟三司及撫軍大將
軍王濬累辟¶不詣濬薨以故州將軍弔祭元康初試守
<pb:KR2i0003_WYG_011-19a>
江原令縣¶収得盗賊長文引見誘慰時適臘晦皆遣歸
家獄先有<md:KR2i0003_SBCK_011-14b>¶繋囚亦遣之謂曰敎化不厚使汝等如此長
吏之過¶也蜡節慶析歸就汝上下善相懽樂過節來還
當為¶思他理羣吏惶遽爭請不許㝷有赦令無不感恩
所¶宥人輟不為惡曰不敢負王君將喪去官民思其政¶
大將軍梁王肜及諸府並辟長文曰吾從其先命者¶遂
應肜招為從事中書郎諸王公卿慕其名咸與之¶交賈
氏之誅從肜有功封關内侯再為中書郎愍懐¶太子死
<pb:KR2i0003_WYG_011-19b>
於許下博士中書論虞祔之禮長文議虞祭¶宜還東宫
以繼太子者為主配食於潁川府君皆施¶行除洛陽令
長文見肜曰主者不庶幾奏長文為洛¶陽令彤笑答曰
卿乃不庶幾非主者也固辭不拜<md:KR2i0003_SBCK_011-15a>¶長文聞益州亂以通
經筮得老蠶縁枯桑之卦歎曰桑¶無葉蠶以卒也吾蜀
人殄於是矣拜蜀郡太守暴疾¶卒時年六十四長文同
時蜀郡柳笁任興亦博學著¶聞俱為州别駕竺在右職
公亮蹇蹇刺史盛怒欲殺¶人羣下請不聽竺乃懐縳徑
<pb:KR2i0003_WYG_011-20a>
入頓几上乃極陳其刑¶理刺史從謝還縳(闕/)
皆早亡(下作長乆/)¶
壽良字文淑蜀郡成都人也父祖二世犍為太守良¶少
與犍為張徵費緝並知名治春秋三傳貫通五經¶澡身
貞素州從事散騎黄門侍郎大同郡主簿上計¶吏察孝
廉不就州辟主簿治中别駕舉才行刺史皇甫¶晏貢之
三司遂辟太宰除覇城令始平太守治政著<md:KR2i0003_SBCK_011-15b>¶稱從扶風
轉秦國内史文立卒後溫令李宓表武帝¶言二州人士
<pb:KR2i0003_WYG_011-20b>
零頽才彦凌遲無復厠豫綱紀後進慰¶寜遐外者良公
朝英特二州之望宜見超予紹繼立¶後帝徵為黄門侍
郎兼二州都給事中梁州刺史遷¶散騎常侍大長秋卒
葬洛北芒山　徵字建興張翼¶子也篤志好學官至廣
漢太守　緝字文平清檢有¶治幹舉秀才歴城令涪陵
太守遷譙内史(良公朝疑誤/)¶
何攀字惠興蜀郡郫人漢司空汎鄉侯武弟潁川太¶守
顯後也父包字休揚察舉秀孝皆不行除瑯琊王¶中
<pb:KR2i0003_WYG_011-21a>
尉不就攀兄弟五人皆知名攀少夙成竒姿卓逸¶弱冠
郡主簿上計吏州辟從事刺史皇甫晏稱攀王<md:KR2i0003_SBCK_011-16a>¶佐才也
以為主簿泰始十年養母歸家晏為牙門張¶𢎞等所害
攀操表徑詣洛訟釋事得清刺史王濬復辟¶主簿别駕咸
寜三年濬被詔罷屯田兵作船為伐吳¶計攀進曰今見
佃兵但六百人計作船六七年財可¶勝萬人後者未成
前者已腐無以輔成國意宜輒召¶四守休兵及諸武吏
幷萬餘人造作嵗終可辦濬及¶綱紀疑輒召萬兵欲先
<pb:KR2i0003_WYG_011-21b>
上須報攀曰官家雖欲伐吳¶疑者尚多卒聞召萬兵必
不見聽以佃兵作船船不¶時成當輒召以速為機設當
見却功夫已成勢不得¶止濬善之議欲入山裁船動數
百里艱難攀曰今冡墓¶多種松柏當什四市取以速為
機濬恱之任攀典舟<md:KR2i0003_SBCK_011-16b>¶船器仗冬遣攀使洛攀曰聖人之
功可成使人信之¶不可必也夫髙祖之大略猶未察於
韓信婁敬因蕭何¶子房而後用之今建非常之功或莫
之信羊公使君¶同盟國家所重加曩日失䇿江陵思有
<pb:KR2i0003_WYG_011-22a>
夙駕宜與相¶聞此一助也濬曰何但羊叔子亦宋元亮
之憂君至¶洛官家未有舉意便前襄陽與羊宋論之攀
既至洛¶拜表獻䇿因至荆州與刺史宋庭論宋未許乃
見羊¶祜累日共畫用兵之要攀曰若令循清海以趣京
口¶壽春揚州直指秣陵兖豫踰海並據桑浦則武昌以¶
東㑹稽以西騷然駭矣荆州平南徑造夏口巴東諸¶軍
固守西陵益梁之衆乘浮江東下封樂郷要巴丘<md:KR2i0003_SBCK_011-17a>¶則武
陵零桂長沙湘東從風而靡矣但明信賞首尾¶俱㑹旌
<pb:KR2i0003_WYG_011-22b>
旗耀天四面雲合乘勝席卷傳檄南極吳㑹¶不盡平者
未之有也羊祜大恱遂表請伐吳㝷徵濬¶大司農至晉
壽詔以濬為龍驤將軍除攀郎中參濬¶軍事攀頻奉使
詣洛時未婚司空裴公竒其才以女¶妻之五年秋攀使
在洛安東將軍王渾表孫皓欲北¶上邊戍警戒朝議征
却須六年攀上疏䇿皓必不敢¶出宜因今戒嚴掩取甚
昜中書令張華命宿下舍設¶諸難攀皆通之又濬性在
忠烈受命必果宜重其位¶號詔書遷濬平東將軍督二
<pb:KR2i0003_WYG_011-23a>
州事吳平封關内侯濬¶入拜輔國攀為司馬上論時務
五篇除滎陽令進廷<md:KR2i0003_SBCK_011-17b>¶尉評有盗開城門下關者法據大
辟攀駮之曰上關¶執信之主下關儲備之物設有開上
關何以加刑遂¶減死多所議讞遷散騎侍郎太傅楊駿
謀逆請衆官¶攀與侍中傅祗侍郎王愷等往惠帝從楚
王瑋殿中¶中郎孟觀䇿戒嚴誅駿駿外己忩忩攀與祗
踰墻得出¶侍天子天子以為翊軍校尉領熊渠兵一戰
斬駿¶社稷用安封西城公邑萬户䇿曰於戲在昔先王
<pb:KR2i0003_WYG_011-23b>
光¶濟厥世罔不開國列土建德表功也故逆臣楊駿謀¶
危社稷構兵飛矢集于殿庭白刄交於宫闈攀受命¶奮
討凶逆速殄忠烈果毅朕甚嘉焉今以魏興之西¶城為
攀封國錫兹𤣥社苴以白茅永為晉藩輔往欽<md:KR2i0003_SBCK_011-18a>¶哉敬乃
有土惠康黎元無或以隳爾顯烈又賞絹萬¶疋攀固辭
受五千疋又賜拜弟逄平郷侯兄子夔關¶内侯遷宣城
内史不就轉東羌校尉西虜冦邊遣長¶史楊威討之違
攀指受失利徵還領越騎校尉㑹武庫¶災百官皆赴火
<pb:KR2i0003_WYG_011-24a>
攀獨以兵衛宫復賞絹五百疋領¶河南尹遷揚州刺史
假節在官數年德敎敷宣征虜¶將軍石崇表東南有兵
氣不宜用逺人徵拜大司農¶兼三州都自表以被疾錯
忘不堪銓量人物讓都職¶於任熈費緝不聽轉遷兖州
刺史錫寳劒赤舄固辭不¶之官時帝室政衰多害忠直
又諸王迭起好結黨徒¶攀闔門治疾不與世務朝議欲
以為公㑹薨時年五<md:KR2i0003_SBCK_011-18b>¶十七天子愍悼追贈司農印綬諡
曰桓公遺令勑世子¶務行恭儉引荀公曽諸葛德林為
<pb:KR2i0003_WYG_011-24b>
模範子璋嗣¶
李毅字允剛廣漢郪人也祖父朝字偉南州别駕從¶事
父旦字欽宗光禄郎中主事毅少散逹不治素撿¶年二
十餘乃詣郡文學受業通詩禮訓詁為學主事¶太守𢎞
農王濬臨學講試問祭酒姬艶曰學中有可¶成進幾百
人艶對曰可有百人濬怒曰童冠八百而¶成者百人敎
少何為毅對曰如艶之言明府之敎盛¶於孔氏不為少
也濬竒之命為主簿濬嘗夣得三口¶刀云人以禾益之
<pb:KR2i0003_WYG_011-25a>
手持不得以問郡丞與掾吏莫能¶知毅對曰吉祥也三
刀者州字而益之禾持不得禾<md:KR2i0003_SBCK_011-19a>¶傍失者秩字明府秩當
至益州濬笑曰如卿言當相¶以為秀才張𢎞殺益州刺
史皇甫晏誣表晏反毅白¶濬曰皇甫侯起自諸生位極
方州又當何求且廣漢¶與成都宻邇而統梁州者矜益
州之領須防若今日¶也益州有禍乃此郡之憂加張𢎞
小竪衆所不與宜¶時赴討濬欲先上後行毅曰大夫出
疆茍利社稷專¶之為賢何况殺主賊急當不拘常宜濬
<pb:KR2i0003_WYG_011-25b>
從之發兵與¶牙門滿泰等共討𢎞斬之詔書遷濬益州
刺史毅復¶為州主簿别駕舉秀才及濬伐吳與何攀並
為參軍¶吳平封闗内侯除隴西護軍以疾去官徙繁令
遷雲¶南太守濬臨薨上表後武帝思濬勲問毅所在徙
犍<md:KR2i0003_SBCK_011-19b>¶為使持節南夷校尉乆之犍為民毛詵李叡與朱提¶
民李孟共逐太守杜俊雍約以叛衆數萬毅討破之¶斬
詵孟首叡走依五荼夷亦叛晉朝復置寜州以毅¶為刺
史加龍驤將軍封成都縣侯夷遂大反破沒郡¶縣攻圍
<pb:KR2i0003_WYG_011-26a>
州城中原亂而李雄冦蜀救援不至疾病薨¶於窮城懐
帝嘉其忠節追贈少府諡曰威侯毅性通¶博居情雅厚
賑䘏寒貧篤於故舊人咸愛歸之但好詼¶諧徳重猶少
從弟苾字叔平少修身砥厲名行數¶諌毅宜自矜嚴毅
笑應之曰吾小來不治名素終杖¶旄節故可至九卿卿
清儉履道卒不失成都令也時¶毅始受南夷而苾歴城
令果作成都遷犍為太守官位<md:KR2i0003_SBCK_011-20a>¶不及毅毅子釗世秉儒
學有格望以父任為謁者¶除夀林侯相不就為尚書外
<pb:KR2i0003_WYG_011-26b>
兵郎自表赴難至牂柯¶夷㫁道不得進經年以寜州城
中無榖父疾病未知¶吉凶不食穀惟茹草迄至奔喪官
至朱提越嶲太守¶西夷校尉毅女秀適漢嘉太守新都
王載有才智父¶亡後州文武推領州三年二州當太清
中位至方州¶節將者夀良何攀及毅永嘉中巴張奕希
祖為荆州¶刺史南蠻長水校尉蜀郡張峻紹茂為監南
中八部¶事西夷校尉持節事¶
楊邠字歧之犍為武陽人也少好學志古藻厲名行¶州
<pb:KR2i0003_WYG_011-27a>
辟主簿别駕刺史王濬舉秀才安漢雒令國王中<md:KR2i0003_SBCK_011-20b>¶尉以
選為尚書郎遷汶山太守值夷復讎失殊俗和¶徙授巴
東轉廣漢永嘉初進衡陽内史遇流民叛亂¶攻沒長沙
湘東邠輒救助賊衆浸盛遂破郡城獲邠¶欲以為主邠
不許賊書夜執守邠候其小怠夜急走¶比覺已去逺収餘衆
軍重安欲投湘州刺史荀眺共¶圖進取㑹眺降賊邠孤軍固
城賊攻圍之誓死不移¶遂卒城中時年六十九帝為鎮東大
將軍嘉其忠節¶死義遣使弔贈䇿曰惟永嘉七年四月己未
<pb:KR2i0003_WYG_011-27b>
使持節¶都督江陽諸軍事鎮東大將軍瑯琊王睿謹遣
板命¶前衡陽内史楊君忠肅貞固守正不移雖危逼節
義¶可嘉不幸殞卒孤城甚悼之今列上尚書贈君淮南<md:KR2i0003_SBCK_011-21a>¶内史魂而有靈嘉兹寵榮嗚呼哀哉(邠同郡楊稷文曹/泰始初為交阯太)
(守平九真&KR0650;林日南四郡斬吳交州刺史劉悛¶大將軍/修則武帝方授交州㑹孫皓遣大將薛珝陶璜十萬人)
(攻稷被攻八月救援不至衆寡不敵遂為珝璜所獲囚/稷欲以送皓稷歐血死帝嘉其忠¶烈殁命追贈交州刺)
(史/也)¶
費立字建熈犍為南安人也父揖字君讓巴西太守¶立
<pb:KR2i0003_WYG_011-28a>
學義冲䆳𤣥静沉嘿察孝㢘王國中尉王年少好¶輕行
遊觀立常正色匡諌及上疏風喻辭義劘切合¶箴規之
體出為成都令縣名難治立蒞之垂績以性¶公亮入為
州大中正除巴西太守不就轉梁益寜三¶州都督兼尚
書值大駕西幸長安常與大臣居守在¶洛加貟外散騎
常侍封闗内侯每凖正三州人物品¶格褒貶帥意方䂓
無復疏親莫不畏敬然委曲者多<md:KR2i0003_SBCK_011-21b>¶恨其䋲墨數辭諸郡
意在河秦汝潁乆之朝議欲以¶為荆州永嘉六年與子
<pb:KR2i0003_WYG_011-28b>
并沒于胡冦立時漢國吕毅¶叔偉徳以清彦辟别舉秀
才尚書郎秦國内史(長水¶校尉員外常侍梁/州都督與立同沒胡冦)¶
常騫字季慎蜀郡江原人也祖父竺字代文南廣太¶守
侍中父偉字公然閬中令騫治毛詩三禮以清尚¶知名
州辟部從事主簿郡請功曹察孝㢘萍鄉令以¶選為國
王侍郎出為綿竹令國王歸之復入為郎中¶令從王起
義有功封闗内侯遷魏郡太守加材官將¶軍以晉政衰
覩中原不靜固辭去官拜新都内史時¶蜀亂民皆流在
<pb:KR2i0003_WYG_011-29a>
荆湘徙湘東太守疾病未拜卒年六<md:KR2i0003_SBCK_011-22a>¶十八騫性泛愛敦
敬友宗族當官修理恕以撫物好¶咨問動必謙讓州鄉
以為儀範二州清官見述者先¶有宜都太守犍為唐定
義業隴西太守巴西馮仚休¶翊而後騫云¶
常寛字泰恭騫族弟郫令朂弟子也父廓字敬業以¶明
經著稱早亡闔門廣學治毛詩三禮春秋尚書尤¶耽意
大易博涉史漢彊識多聞而謙虚清素與俗殊¶務郡命
功曹及察孝㢘不就州辟主簿别駕舉刺史¶羅尚秀才
<pb:KR2i0003_WYG_011-29b>
為侍御史除繁令隨民安縣零陵以舉將¶喪去官湘州
叛亂乃南入交州交州刺史陶咸表為¶長史固辭不之
職雖流離交城衣弊褞袍冠皮冠乗<md:KR2i0003_SBCK_011-22b>¶牛往來獨鳩合經
籍研精著述依孟楊宗盧師矩著¶典言五篇撰蜀後志
及後賢𫝊續陳夀耆舊作梁¶益篇元帝踐祚嘉其徳行
潔白拜武平太守民悦其¶政以榮貴非志在官三年
去職尋梁碩作亂得免難¶卒於交州凡所著述詩賦論
議二十餘篇子長生字¶彭祖亦有學行州主簿資中令
<pb:KR2i0003_WYG_011-30a>
治中從軍早亡時蜀¶郡太守巴西黄容亦好述作著家
訓梁州巴紀姓族¶左傳抄凡數十篇漢嘉太守蜀郡杜
龔敬脩亦著蜀¶後志及志趙廞李特叛亂之事及喪紀
禮式後生有¶取焉¶
譙登字慎明巴西西充國人譙周孫也仲父熈察孝<md:KR2i0003_SBCK_011-23a>¶亷
本郡大中正沔陽令叔父同字彦紹少知名拒州¶郡之
命梁州刺史夀良與東羌校尉何攀貢之三司¶及大将
軍幕府為尚書郎除錫令亦有爲作傳者¶登少以公
<pb:KR2i0003_WYG_011-30b>
亮義烈聞郡命功曹州辟主簿别駕從事¶領陰平太守
郡五官素大姓豪擅侵凌羌晉登誅之¶郡中皆肅後以
李特作亂本郡没冦父為李雄巴西¶太守馬脱所殺乃
東詣鎮南劉公請兵時中原亂守¶公三年不能得兵表
拜揚烈将軍梓潼内史使合義¶募豋凡募巴蜀流士得
二千人鎮西将軍羅尚以退住巴郡¶豋從尚索益軍討
雄不得乃往攻宕渠斬脱¶食其肝巴西賊破復詣尚求
軍尚參伍多以必無利<md:KR2i0003_SBCK_011-23b>¶豋憤恚數凌折之又加責於尚
<pb:KR2i0003_WYG_011-31a>
尚但下之而已㑹羅¶羕殺雄太尉李離舉梓潼來降豋
徑進涪城雄自攻¶豋為登所破而尚将張羅進屯犍為
之合水文碩殺¶雄太宰李國以巴西降羅遣軍掠廣漢
破雄叔父驤¶虜其妻子募人斫雄頭賊以向困而尚本
參伍恨豋¶之見矜侮不供其軍食益州刺史皮素至巴
東勑平¶西送故遣将張順楊顯救豋至墊江素遇害順
顯還¶雄知登乏食遣驤致攻兵窮士餓誓死不退衆亦
餓¶死而無去者永嘉三年為驤所生得與豋致雄言辭
<pb:KR2i0003_WYG_011-31b>
慷慨涕泣歔欷無服降臣折情雄乃殺之囚其軍士¶皆
以為奴虜畀兵士而連陰雨百餘日雄中以登為<md:KR2i0003_SBCK_011-24a>¶枉而
所領無辜怒氣感天下赦出登軍士湮沒者¶　初尚之
在成都也與雄攻戰郫令犍為張昕欽明每¶摧破雄衆
雄憚之而救助不能并心為雄所殺雄常¶言羅尚将均
如張昕軰吾族早無遺矣　時牙門左¶汜亦有戰功尚
不能益其兵穀汜恚恨以母喪歸尚¶累召不往尚怒曰
微左汜當不滅賊乎遂殺之雄聞¶汜死大小相賀　登
<pb:KR2i0003_WYG_011-32a>
同郡縣李髙亦有武幹平吴時¶與牙門将處前獲孫皓
封縣侯官至金城鴈門太守¶
侯馥字世明江陽人也察孝亷平西參軍(闕/)¶
　　　薨後巴郡亂避地入䍧柯寧州刺史王遜¶領平
西将軍復取為參軍遜議欲遷牂柯太守謝恕<md:KR2i0003_SBCK_011-24b>¶為涪陵
太守出屯巴郡之把口表馥為江陽太守往¶江陽之沘
源撫䘏蠻獠克復江陵請通長江雄征東¶大将軍李恭
已在江陽馥招降夷獠脩繕舟艦為進取¶計預白遜請
<pb:KR2i0003_WYG_011-32b>
軍移恕俱出涪陵不能自前恭舉衆攻¶馥衆寡不敵為
恭所破獲生虜馥送雄雄下廷尉責¶曰事君有死無二
其次破家與國今縱不死又無益¶國灰沒其分守心而
已無他顧望雄必欲屈之使馥¶同郡人張迎曉喻之馥
怒罵迎曰吾等國亡不能存¶大難不能死低眉海内何
面目相見也且王寧州治¶亂才也以吾有桑梓之恥故
逺上尚書遣吾討賊受¶命之日實忘寝食但裁船未辦
請軍未至牽揣不及<md:KR2i0003_SBCK_011-25a>¶為他所先當滅身隕碎以謝不及
<pb:KR2i0003_WYG_011-33a>
冀上不負日月下¶不愧王侯吾豈茍生如卿兒女之人
乎迎還白雄雄¶義而赦之時雄衆寇所獲犍為太守建
寧魏紀漢國¶太守梓潼文琰巴郡太守巴西黄龕涪陵
太守巴西¶趙弼永昌謝俊牂柯文猛皆區區稽顙無如
馥者數¶年卒¶
譔曰文王多士才不同用孔門七十科行相揆百行殊塗¶貴
於一致若斯諸子或挺珪璋之質或苞瑚璉之器¶或躭
儒墨之業或韜王佐之畧潜則泥蟠躍則龍飛¶揮翮揚
<pb:KR2i0003_WYG_011-33b>
芳流光遐紀實西土之珍彦聖晉之多士也¶徒以生處
限外服膺日淺負荷榮顯未充其能假使<md:KR2i0003_SBCK_011-25b>¶植幹華宇振
條神區徳行自有長短然三趙兩李張¶何之軌其有及
之者乎譙登侯馥忠規奮烈美志不¶遂哀哉¶
　　五公¶
司空何武　司空趙戒　太尉趙謙　司徒趙温¶
司空張皓¶
　華陽國志巻十一
